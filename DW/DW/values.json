[
{"text": "Portal Pracuj.pl, dzi\u0119ki kt\u00f3remu mam now\u0105 prac\u0119 dba o swojego klienta. Przysy\u0142a mi ankiet\u0119 z pytaniem - jak ich propozycje wakat\u00f3w odpowiadaj\u0105 mojemu do\u015bwiadczeniu zawodowemu i parametrom, kt\u00f3re poda\u0142em wcze\u015bniej w formularzu. Staram si\u0119 odpowiada\u0107 szczerze, z r\u0119ka na sercu, podaj\u0105c przyk\u0142ady:\n\n\"Jestem in\u017cynierem ochrony \u015brodowiska, kt\u00f3ry od 21 lat zajmuje si\u0119 utrzymaniem ruchu w zak\u0142adach farmaceutycznych, elektryka, automatyka i informatyka to dziedziny w kt\u00f3rych czuj\u0119 si\u0119 do\u015b\u0107 dobrze. Wiedz\u0119 t\u0119 rozwija\u0142em na kursach i szkoleniach, niestety nie na studiach. Ponadto zarz\u0105dzanie zespo\u0142em (by\u0142em kierownikiem dzia\u0142u technicznego) i negocjowanie kontrakt\u00f3w, zam\u00f3wie\u0144 to przestrze\u0144 mojego dzia\u0142ania. \n\nOtrzymuj\u0119 oferty:\n- dla pracownika produkcji (woj. dolno\u015bl\u0105skie, wielkopolskie itp.)\n- chief technology officer (w tym 3 lata do\u015bwiadczenia jako leader zespo\u0142u programist\u00f3w),\n- Specjalista ds. Marketingu - Digital Marketing\n- samodzielny ksi\u0119gowy (ma\u0142opolskie)\n- Pracownik kawiarni (Monika Hoda\u0142a vel Pietra\u015b Yummy Sweets - lubelskie, 20 z\u0142 brutto /godz).\n- Spedytor drogowy AXIS PRZEMYS\u0141AW MATUSZEWSKI (pomorskie).\n\nZ niecierpliwo\u015bci\u0105 czekam na ofert\u0119 pracy dla elektro-parasolnika z wykszta\u0142ceniem rolniczym, \u015brednim, z do\u015bwiadczeniem w bronowaniu skib po orce do ziemi guze\u0142kowatej za pomoc\u0105 brony parasolowej, praca stacjonarna na podkarpaciu. \nJe\u015bli chcia\u0142bym wyjecha\u0107 do pracy - na Jooble jest kilkadziesi\u0105t ofert dla elektryka, automatyka w utrzymaniu ruchu, w zak\u0142adach produkcyjnych w Holandii, Niemczech, Irlandii, w Wielkiej Brytanii. \n\nObecnie pracuj\u0119 zdalnie jako in\u017cynier wsparcia technicznego dla klient\u00f3w maj\u0105cych problemy ze swoimi systemami zautomatyzowanymi lub informatycznymi (by\u0142a praca w j\u0119z. rosyjskim - obecnie po polsku i angielsku). Zapewne dla odmiany mog\u0119 si\u0119 teraz spodziewa\u0107 zalewu ofert pracy dla elektryka z j\u0119zykiem niemieckim ;-)\"\n\nJak my\u015blicie - jak b\u0119dzie odpowied\u017a? Ja dr\u017c\u0119 z niecierpliwo\u015bci, czekaj\u0105c na rozw\u00f3j wypadk\u00f3w...", "value_plus": ["\n\t\t\t131\t\t"], "value_total": ["(167"], "created_at": ["2022-04-04 20:52:57"], "sentiment": 0.27365946769714355},
{"text": "Opis \u017cony z historii \"te\u015bciowej\" to niemal jeden do jednego opis mojej by\u0142ej \u017cony.\n\nPowiem szczerze, \u017con\u0119 moj\u0105 kocha\u0142em i w pewien spos\u00f3b kocham do dzi\u015b, ale nasza wsp\u00f3lna egzystencja by\u0142a po prostu niemo\u017cliwa. Ohajtali\u015bmy si\u0119 m\u0142odo, pewnie zbyt m\u0142odo i \u017cona ju\u017c kilka miesi\u0119cy po \u015blubie by\u0142a w ci\u0105\u017cy, mamy wi\u0119c wsp\u00f3lnego syna. Od razu powiem, \u017ce matk\u0105 jest bardzo dobr\u0105 i szanuj\u0119 jej prac\u0119 w tym zakresie.\n\nPo urlopie macierzy\u0144skim \u017cona nie wr\u00f3ci\u0142a do pracy, posz\u0142a na wychowawczy. Z pocz\u0105tku mi to nie przeszkadza\u0142o, jednak gdy syn mia\u0142 1,5 roku znale\u017ali\u015bmy mu \u017c\u0142obek, prywatnie, nie tani, ale \u017cona bardzo narzeka\u0142a na zm\u0119czenie opiek\u0105 nad dzieckiem. Tak wi\u0119c ma\u0142y chodzi\u0142 na 8h do \u017c\u0142obka, \u017cona nie pracowa\u0142a. Na pocz\u0105tku nie mia\u0142em nic przeciwko, \u017ce mimo tego nie wr\u00f3ci\u0142a do pracy, dlaczego mia\u0142aby troch\u0119 nie odpocz\u0105\u0107. Problem by\u0142 jednak taki, \u017ce z czasem \u017cona przesta\u0142a te\u017c robi\u0107 cokolwiek w domu, cz\u0119sto sp\u00f3\u017ania\u0142a si\u0119 po syna do \u017c\u0142obka i w kompletnie nie potrafi\u0142a wyja\u015bni\u0107, jak to si\u0119 sta\u0142o, \u017ce si\u0119 nie wyrobi\u0142a, a gdy w z\u0142o\u015bci pyta\u0142em j\u0105, co w\u0142a\u015bciwie robi\u0142a ca\u0142y dzie\u0144 zarzuca\u0142a mi, \u017ce j\u0105 kontroluje i chc\u0119 ni\u0105 rz\u0105dzi\u0107.\n\nGdy tak min\u0119\u0142o kilka miesi\u0119cy powiedzia\u0142em \u017conie, \u017ce uwa\u017cam, \u017ce powinna wr\u00f3ci\u0107 do pracy. Finansowo by\u0142o ciasno, a \u017cona powiedzia\u0142a, \u017ce jakbym by\u0142 facetem z jajami to bym zarabia\u0142 tyle, \u017ceby rodzin\u0119 utrzyma\u0107. To by\u0142 pocz\u0105tek ko\u0144ca, cho\u0107 bardzo powolnego.\n\nGdy \u017conie sko\u0144czy\u0142 si\u0119 urlop wychowawczy o\u015bwiadczy\u0142a, \u017ce nie wraca do pracy, bo ju\u017c do\u015b\u0107 robi w domu i nie wyobra\u017ca sobie, \u017ce mia\u0142aby jeszcze do tego pracowa\u0107 zawodowo. Dobra, pewnie jestem typowy facet, ale zapyta\u0142em j\u0105, co ona takiego robi? Nie deprecjonuj\u0105c pracy w domu, ale serio, gdyby nie to, \u017ce sprz\u0105ta\u0142em wieczorami, mieszkanie zaros\u0142oby brudem. Zakupy robili\u015bmy razem w weekend. Obiad raz by\u0142, raz nie by\u0142o - \u017cona stwierdzi\u0142a, \u017ce nie wie po co ma gotowa\u0107, bo dziecko je w przedszkolu, a ona sobie sa\u0142atki robi na lunch, a ja mog\u0119 i\u015b\u0107 do baru ko\u0142o pracy. Fajnie, ale nie by\u0142o mnie po prostu sta\u0107 na codzienne obiadki w knajpie. Zacz\u0105\u0142em podejrzewa\u0107, \u017ce \u017cona ma mo\u017ce depresj\u0119, no tak, naczyta\u0142em si\u0119 artyku\u0142\u00f3w o przed\u0142u\u017conej depresji poporodowej. \n\n\u017bona mnie wy\u015bmia\u0142a, gdy zaproponowa\u0142em konsultacje z psychologiem, powiedzia\u0142a, \u017ce sam ich potrzebuj\u0119, bo nie widz\u0119, \u017ce tego, \u017ce XIX wiek si\u0119 sko\u0144czy\u0142 i facet te\u017c mo\u017ce sprz\u0105ta\u0107 i gotowa\u0107 jak chce. Powiedzia\u0142em, \u017ce spoko, to niech idzie do pracy i zarobi kas\u0119 na dom, to ja ch\u0119tnie zostan\u0119 w domu, posprz\u0105tam ugotuj\u0119, a dzieciaka zawsze odbior\u0119 punktualnie. Zn\u00f3w okaza\u0142o si\u0119, \u017ce nie mam jaj, bo kt\u00f3ry facet chce by\u0107 na utrzymaniu kobiety.\n\nNiestety, w ko\u0144cu postawi\u0142em \u017conie ultimatum - albo wraca do pracy albo rozw\u00f3d. \n\nI ko\u0144cem ko\u0144c\u00f3w nast\u0105pi\u0142o jedno i drugie. Rozwiedli\u015bmy si\u0119, a z racji tego, \u017ce \u017cona nie pracowa\u0142a musia\u0142em jej p\u0142aci\u0107 alimenty. Mia\u0142em jednak du\u017co zobowi\u0105za\u0144 zwi\u0105zanych z kredytem na mieszkanie, alimentami na dziecko, wi\u0119c alimenty na \u017con\u0119 nie by\u0142y jakie\u015b spektakularne - nagle okaza\u0142o si\u0119, \u017ce bardzo szybko ogarn\u0119\u0142a sobie prac\u0119 i to ca\u0142kiem dobrze p\u0142atn\u0105. Zacz\u0119li\u015bmy si\u0119 lepiej dogadywa\u0107, nawet mia\u0142em nadziej\u0119, \u017ce mo\u017ce uda nam si\u0119 pogodzi\u0107, niestety przy pierwszej pr\u00f3bie rozmowy na ten temat, \u017cona powiedzia\u0142a, \u017ce musia\u0142abym si\u0119 zmieni\u0107 - zacz\u0105\u0107 wi\u0119cej zarabia\u0107 i pozwoli\u0107 jej by\u0107 sob\u0105 i rozwija\u0107 swoje zainteresowania, bo ja tylko wymaga\u0142em, \u017ceby by\u0142a kur\u0105 domow\u0105.\n\nWyrzuci\u0142a mi, co jej na sercu le\u017ca\u0142o - \u017ce ona by chcia\u0142a czasem wyj\u015b\u0107 do porz\u0105dnej restauracji, do kina, pojecha\u0107 na fajne wakacje. S\u0142ucha\u0142em tego cierpliwie i powiedzia\u0142am, \u017ce fakt, \u017ce tego nie robili\u015bmy wynika\u0142 z tego, \u017ce naprawd\u0119 z jednej pensji, z kredytem na g\u0142owie ci\u0119\u017cko by\u0142o sobie finansowo pozwoli\u0107 na takie przyjemno\u015bci, ale gdyby\u015bmy mieli dwie pensje, teraz gdy pracuje, to by\u0142oby \u0142atwiej. Ona si\u0119 oburzy\u0142a, \u017ce o czym ja w og\u00f3le m\u00f3wi\u0119, przecie\u017c to jasne, \u017ce gdyby\u015bmy mieli si\u0119 zej\u015b\u0107 to ona nie b\u0119dzie pracowa\u0107. Tu ju\u017c straci\u0142em wszelk\u0105 nadziej\u0119.\n\nJak napisa\u0142em, og\u00f3lnie uwa\u017cam mam ciep\u0142e uczucia, mo\u017ce nawet mi\u0142o\u015b\u0107 do tej kobiety - ale w tej kwestii nigdy si\u0119 nie dogadamy. C\u00f3\u017c pozosta\u0142o? Tylko mo\u017cliwe dobre stosunki dla dobra dziecka.", "value_plus": ["\n\t\t\t138\t\t"], "value_total": ["(138"], "created_at": ["2022-12-12 15:57:12"], "sentiment": 0.22431828081607819},
{"text": "Na fali historii o spadkach i dzieleniu nieruchomo\u015bci po rodzicach. Histori\u0119 t\u0119 mo\u017cecie potraktowa\u0107 jako anegdotk\u0119, opowiedzieli mi j\u0105 rodzice, wi\u0119c nie wiem, czy wszystkie szczeg\u00f3\u0142y si\u0119 zgadzaj\u0105.\n\nW og\u00f3lnym zarysie, moja \"ciociobabcia\", dalej nazywana babci\u0105, czyli siostra babci od strony taty, mia\u0142a pi\u0119cioro dzieci. Mieszka\u0142a z nimi i z dziadkiem na wsi w do\u015b\u0107 ubogim regionie. Dziadek pracowa\u0142, babcia prowadzi\u0142a gospodarstwo domowe i dorabia\u0142a sezonowo na czarno, nigdy nie pracowa\u0142a na etacie. Dziadek niestety zmar\u0142 do\u015b\u0107 m\u0142odo, ale jednak dzieci by\u0142y ju\u017c odchowane. I tak - obie c\u00f3rki wyjecha\u0142y zagranic\u0119, jeden syn do Warszawy, drugi do Poznania, trzeci zosta\u0142 w rodzinnej wsi i zacz\u0105\u0142 prac\u0119 na kurzej fermie. Babcia dosta\u0142a nienajgorsz\u0105 emerytur\u0119 po zmar\u0142ym m\u0119\u017cu, nadal dorabia\u0142a w sezonie zbieraniem i sprzedawaniem grzyb\u00f3w czy owoc\u00f3w le\u015bnych. \n\nI tak sobie jako\u015b \u017cyli w dw\u00f3jk\u0119. Chodzi\u0142y plotki, \u017ce najm\u0142odszy syn jest odmiennej orientacji, bo kobietami si\u0119 specjalnie nie interesowa\u0142, ale by\u0107 mo\u017ce wynika\u0142o to z tego, \u017ce nie mia\u0142 zbyt wielu okazji wyje\u017cd\u017ca\u0107 z rodzinnej wsi, a tam raczej panien brakowa\u0142o - wszystko pr\u0119dzej czy p\u00f3\u017aniej wyje\u017cd\u017ca\u0142y. W ka\u017cdym razie nigdy si\u0119 nie o\u017ceni\u0142.\n\nJego rodze\u0144stwo odwiedza\u0142o rodzinne strony raz na jaki\u015b czas, traktuj\u0105c dom rodzinny jak darmowy hotel - przyje\u017cd\u017cali, cieszyli si\u0119, \u017ce mama po nich posprz\u0105ta, ugotuje i nie we\u017amie grosza na zakupy. \n\nNiestety, babcia coraz bardziej zacz\u0119\u0142a podupada\u0107 na zdrowiu, a\u017c do momentu, gdy ju\u017c ledwo by\u0142a w stanie usi\u0105\u015b\u0107 na \u0142\u00f3\u017cku. Uda\u0142o si\u0119 za\u0142atwi\u0107 opiekunk\u0119 z GOPSu, ale wiadomo, takie osoby przychodz\u0105 tylko na godzin\u0119 czy dwie dziennie. Babcia si\u0119 nie skar\u017cy\u0142a, jednak wymaga\u0142a ju\u017c praktycznie ca\u0142odziennej opieki. Robi\u0142y jej si\u0119 odle\u017cyny, spada\u0142a z \u0142\u00f3\u017cka. Syna opieka nad ni\u0105 bardzo obci\u0105\u017ca\u0142a w po\u0142\u0105czeniu z prac\u0105 zawodow\u0105, ale nie skar\u017cy\u0142 si\u0119. Nie chcia\u0142 te\u017c oddawa\u0107 matki do domu opieki, aby mog\u0142a do\u017cy\u0107 swoich dni we w\u0142asnym domu. Zreszt\u0105 nie by\u0142o to takie proste. Nie wiem na jakiej zasadzie to dok\u0142adnie dzia\u0142a, ale w okolicy w takich o\u015brodkach nie by\u0142o miejsc, a i okaza\u0142o si\u0119, \u017ce finansowo nie mogli sobie na niego pozwoli\u0107. \n\nW mi\u0119dzyczasie syn zosta\u0142 zwolniony z pracy - z uwagi na opiek\u0119 nad mam\u0105 cz\u0119sto si\u0119 sp\u00f3\u017ania\u0142, pope\u0142nia\u0142 w pracy b\u0142\u0119dy z niewyspania. W okolicy z prac\u0105 nie by\u0142o \u0142atwo, alternatyw\u0105 by\u0142o doje\u017cd\u017canie do miasteczka powiatowego, ale by\u0142o to skomplikowane, bo syn nie mia\u0142 ani prawa jazdy ani auta.\n\nZwr\u00f3ci\u0142 si\u0119 do rodze\u0144stwa o pomoc w znalezieniu rozwi\u0105zania. Niech\u0119tnie, ale jednak zaproponowali, \u017ce tak d\u0142ugo jak matka \u017cyje, b\u0119d\u0119 si\u0119 sk\u0142ada\u0107 na \"pensj\u0119\" dla niego, aby nie musia\u0142 matki zostawia\u0107 na ca\u0142y dzie\u0144 samej. Sytuacja trwa\u0142a rok czy dwa, a\u017c babcia odesz\u0142a spokojnie we \u015bnie.\n\nNo w\u0142a\u015bnie. Babcia nie zostawi\u0142a testamentu ani w \u017caden inny spos\u00f3b nie uregulowa\u0142a prawnie kwestii domu i dzia\u0142ki. O ile dom by\u0142 ju\u017c raczej do wyburzenia ni\u017c remontu, tak poka\u017ana dzia\u0142ka przedstawia\u0142a niema\u0142\u0105 warto\u015b\u0107.\n\nOczywi\u015bcie, ka\u017cdy z rodze\u0144stwa chcia\u0142 swojej doli. Nie by\u0142o szans na to, aby najm\u0142odszy ich sp\u0142aci\u0142, bo i z czego? Jedynym wyj\u015bciem by\u0142o wi\u0119c sprzedanie ca\u0142o\u015bci. Syn by\u0142 za\u0142amany - do tej pory praktycznie nie wy\u015bciubia\u0142 nosa z rodzinnej miejscowo\u015bci. Nie mia\u0142 \u017cadnych przyjaci\u00f3\u0142, partnerki, no i te\u017c pracy.\n\nCzy kogo\u015b z rodze\u0144stwa to obchodzi\u0142o? Ale\u017c sk\u0105d. Nazwali go jeszcze nierobem, bo przecie\u017c p\u0142acili mu za opiek\u0119 nad matk\u0105, a ona i tak zmar\u0142a.\n\nNo i c\u00f3\u017c - nieruchomo\u015b\u0107 z ziemi\u0105 sprzedano. Ka\u017cdy dosta\u0142 sw\u00f3j kawa\u0142ek tortu - dla najm\u0142odszego za ma\u0142o, aby zainwestowa\u0107 w jakiekolwiek w\u0142asne cztery k\u0105ty. Czy kto\u015b z rodze\u0144stwa zaproponowa\u0142 jak\u0105kolwiek pomoc? Mo\u017ce przyj\u0119cie do siebie na jaki\u015b czas zanim nie stanie znowu na nogi i nie pouk\u0142ada sobie \u017cycia? A sk\u0105d. Po podziale maj\u0105tku wszyscy przestali ze sob\u0105 utrzymywa\u0107 kontakt. \n\nNajm\u0142odszy poszed\u0142 na wynajem do miasta powiatowego, znalaz\u0142 prac\u0119 - \u017cyje sobie w miar\u0119 ok, ale jest bardzo smutnym i samotnym cz\u0142owiekiem. Czasem  odwiedza swojego kuzyna, a mojego tat\u0119 - teraz obaj to ju\u017c starsi panowie tu\u017c przed emerytur\u0105. Nadal nie mo\u017ce od\u017ca\u0142owa\u0107 sprzeda\u017cy rodzinnego domu, mimo wszystko m\u00f3wi, \u017ce do rodze\u0144stwa nie ma pretensji, przecie\u017c im te\u017c si\u0119 nale\u017ca\u0142o. Tylko jako\u015b smutno, \u017ce nigdy nie zadzwoni\u0105 i nawet si\u0119 nie interesuj\u0105, gdzie teraz mieszka.", "value_plus": ["\n\t\t\t107\t\t"], "value_total": ["(109"], "created_at": ["2022-12-10 22:06:06"], "sentiment": 0.008360356092453003},
{"text": "Ma\u0142\u017conek poza standardow\u0105 prac\u0105 dorabia na zleceni\u00f3wce jako taka z\u0142ota r\u0105czka. \n\nOstatnimi czasy w plac\u00f3wce co\u015b si\u0119 popsu\u0142o i szefowa prosi\u0142a o zam\u00f3wienie poprawnego elementu. \nUmowa by\u0142a taka, \u017ce my zamawiamy do nas do domu, p\u0142ac\u0119 i w ci\u0105gu 24h od zamontowania koszt elementu + przesy\u0142ki jest na koncie. Samo to uwa\u017cam za kompletn\u0105 g\u0142upot\u0119, bo to nie by\u0142o 100 czy 200 z\u0142, a zablokowan\u0105 mia\u0142am spor\u0105 cz\u0119\u015b\u0107 kasy. K\u0142\u00f3ci\u0107 si\u0119 jednak z m\u0119\u017cem nie zamierza\u0142am, skoro mia\u0142a praktycznie od razu zrobi\u0107 przelew. \n\nFaktura by\u0142a ju\u017c w pi\u0105tek i niezw\u0142ocznie wys\u0142a\u0142am j\u0105 mailowo z dopiskiem, \u017ce prosz\u0119 o zwrot r\u00f3wnowarto\u015bci FV na konto m\u0119\u017ca. Na fakturze by\u0142o na byk napisane \"P\u0142atno\u015b\u0107 przy odbiorze\". \n\nCz\u0119\u015b\u0107 przysz\u0142a we wtorek rano, po po\u0142udniu zosta\u0142a zamontowana, a kasy ni widu ni s\u0142ychu. Najpierw t\u0142umaczenie, \u017ce ksi\u0119gowa si\u0119 pomyli\u0142a, wys\u0142a\u0142a pieni\u0105dze do nadawcy, ze musimy poczeka\u0107, a\u017c zwr\u00f3c\u0105. Co nas obchodzi ICH b\u0142\u0105d?\n\nPani zwr\u00f3ci\u0142a dopiero w poniedzia\u0142ek, prawie TYDZIE\u0143 po zamontowaniu, gdy us\u0142ysza\u0142a kilka kr\u00f3tkich niezbyt ciep\u0142ych s\u0142\u00f3w na temat ustalonych warunk\u00f3w. Jednocze\u015bnie \"szefowa\" mo\u017ce mie\u0107 pewno\u015b\u0107, \u017ce nie zam\u00f3wi\u0119 nawet \u015brubki dop\u00f3ki nie dostan\u0119 r\u00f3wnowarto\u015bci na konto.", "value_plus": ["\n\t\t\t96\t\t"], "value_total": ["(108"], "created_at": ["2022-12-13 11:40:50"], "sentiment": -0.676469624042511},
{"text": "Mam kole\u017cank\u0119 w pracy. Mi\u0142a kobieta, nieco starsza ode mnie i o ciekawym sposobie interakcji z drugim cz\u0142owiekiem.\n\n1. G\u0142\u00f3wnym tematem rozm\u00f3w z ni\u0105 jest komunikacja miejska. I o ile rozumiem k\u0142opot z dojechaniem do pracy (ma do\u015b\u0107 daleko i musi z przesiadk\u0105), o tyle nie pojmuj\u0119 dlaczego za ka\u017cdym razem kiedy mnie widzi musi ze szczeg\u00f3\u0142ami opowiedzie\u0107 jak dojecha\u0142a dwa dni wcze\u015bniej do domu. Albo dzi\u015b do pracy.\n\n2. Czasami zdarza mi si\u0119 przyjecha\u0107 do pracy samochodem - raczej rzadziej ni\u017c cz\u0119\u015bciej, bo dojazd MPK mam dobry i do tego darmowy. Ale chcia\u0142am by\u0107 mi\u0142a i kilka razy zaproponowa\u0142am kole\u017cance podwiezienie do tramwaju/autobusu. By\u0142 to du\u017cy b\u0142\u0105d - ka\u017cd\u0105, ale to KA\u017bD\u0104 sytuacj\u0119 drogow\u0105 komentuje. Szlaban nie chce si\u0119 otworzy\u0107 od razu - komentarz \u017ce \"dlaczego nie jedziemy\". Korek - komentarz. Zmiana pasa - komentarz. Non stop. Szczytem by\u0142o, kiedy zatrzyma\u0142am si\u0119 w dogodnym do tego miejscu \u017ceby j\u0105 wysadzi\u0107, a przy tym nie przeszkadza\u0107 innym - za\u017c\u0105da\u0142a przejechania kilka metr\u00f3w dalej, \u017ceby mia\u0142a bli\u017cej doj\u015b\u0107 do przystanku. Za to by\u0142 tam zakaz zatrzymywania. No, ale ona nie ma prawa jazdy.\n\nSkutek jest taki, \u017ce przesta\u0142am proponowa\u0107 podw\u00f3zki. Unikam te\u017c wsp\u00f3lnego wracania komunikacj\u0105. W zesz\u0142ym tygodniu kole\u017cance chyba si\u0119 kulki zderzy\u0142y, bo powiada:\n- Wiesz co, ty chyba nie chcesz ze mn\u0105 je\u017adzi\u0107.\n\nNaprawd\u0119? Sama bym na to nie wpad\u0142a.", "value_plus": ["\n\t\t\t131\t\t"], "value_total": ["(149"], "created_at": ["2022-12-12 11:59:14"], "sentiment": -0.16536742448806763},
{"text": "Kolejne opowiadanie o piekielnym z historii \n\n\n2 lata temu, kiedy COVID szala\u0142 sobie w najlepsze piekielny zachorowa\u0142. Kaszel, katar, wygl\u0105d zombiaka - objawy typowo grypowe.\nNie wiadomo og\u00f3lnie co go zmog\u0142o (nie da\u0142 sobie zrobi\u0107 diagnostyki), jednak wszystko wskazywa\u0142o, \u017ce z\u0142apa\u0142 SARS-CoV-2.\n\nPomimo tego przychodzi\u0142 ca\u0142y czas do pracy, a do tego leczy\u0142 si\u0119 domowymi sposobami - czosnek, mi\u00f3d, mleko, soki itd. \nW pokoju nie sz\u0142o z nim wytrzyma\u0107 z powodu fetoru czosnku, jaki rozsiewa\u0142 woko\u0142o. \nNa szcz\u0119\u015bcie znalaz\u0142em spos\u00f3b nalewaj\u0105c na maseczk\u0119 olejek kamforowy - zabija\u0142 troch\u0119 ten smr\u00f3d. Przy okazji przeczy\u015bci\u0142em zatoki. \n\nFina\u0142 historii by\u0142 taki - piekielny m\u0119czy\u0142 si\u0119 2 tygodnie w pracy, za to kole\u017canka i kolega (kt\u00f3rzy mieli pecha siedzie\u0107 bli\u017cej niego) wyl\u0105dowali na kwarantannie w domu z dodatnim testem na COVID. \n\nMi szcz\u0119\u015bliwie uda\u0142o si\u0119 nie zachorowa\u0107 lub przeszed\u0142em go bezobjawowo.", "value_plus": ["\n\t\t\t108\t\t"], "value_total": ["(140"], "created_at": ["2022-10-24 12:50:13"], "sentiment": -0.5026772618293762},
{"text": "Cz\u0119sto spotykam  si\u0119 ze stwierdzeniem, \u017ce matki wychowuj\u0105 syn\u00f3w dla innych kobiet. Zastanawiam si\u0119, czy nie powinna to dzia\u0142a\u0107 tak\u017ce w przypadku c\u00f3rek?\n\nTak, jestem t\u0105 niedobr\u0105, wredn\u0105 te\u015bciow\u0105 dla mojej synowej. Tak przynajmniej ocenia to ona i jej rodzina.\n\nMam dw\u00f3ch syn\u00f3w, z czego jeden jest ju\u017c doros\u0142ym, samodzielnym cz\u0142owiekiem, od dw\u00f3ch lat te\u017c m\u0119\u017cem.\n\nSyn\u00f3w starali\u015bmy si\u0119 z m\u0119\u017cem wychowa\u0107 na dobrych, odpowiedzialnych ludzi. M\u00f3j m\u0105\u017c jest pracowitym, opieku\u0144czym m\u0119\u017cczyzn\u0105 i by\u0142 wzorem dla naszych syn\u00f3w. Ka\u017cdej kobiecie \u017cycz\u0119 takiego m\u0119\u017ca i oczywi\u015bcie by\u0142abym dumna, gdybym kiedy\u015b mog\u0142a powiedzie\u0107, \u017ce moi synowie tak traktuj\u0105 swoje \u017cony, jak mnie traktuje m\u0105\u017c.\n\nNigdy nie chcia\u0142am wtr\u0105ca\u0107 si\u0119 w \u017cycie doros\u0142ych dzieci i nadal staram si\u0119 tego nie robi\u0107, ale przychodzi mi to coraz ci\u0119\u017cej.\nM\u00f3j syn pozna\u0142 \u017con\u0119 na studiach. Dziewczyn\u0119 od pocz\u0105tku polubi\u0142am, cho\u0107 powiedzmy, \u017ce by\u0142a z nieco innej bajki, ale przecie\u017c nie ka\u017cdy musi by\u0107 taki sam. Zaakceptowa\u0142am te\u017c, \u017ce czasy si\u0119 zmieniaj\u0105 i kobiety maj\u0105 nieco inne podej\u015bcie do \u017cycia ni\u017c moje pokolenie.\n\nPo dw\u00f3ch latach spotykania si\u0119, jeszcze na studiach, syn si\u0119 o\u015bwiadczy\u0142 i przysz\u0142o nam pozna\u0107 rodzic\u00f3w synowej.\nPierwsze spotkanie u nas przebieg\u0142o w porz\u0105dku, nie byli to ludzie, z kt\u00f3rymi mog\u0142abym si\u0119 zaprzyja\u017ani\u0107, ale c\u00f3\u017c, to tylko swaci, nie b\u0119dziemy si\u0119 przecie\u017c co tydzie\u0144 na kawk\u0119 spotyka\u0107.\nKolejne spotkanie, tym razem u nich, ju\u017c mnie troch\u0119 zirytowa\u0142o. Nie oczekiwa\u0142am nie wiadomo jakiego przyj\u0119cia, ale ugoszczono nas w po prostu brudnym mieszkaniu. Nie chodzi o to, \u017ce mieszkanie by\u0142o zaniedbane, nieodremontowane albo panowa\u0142o nie\u0142ad. Tam by\u0142 po prostu syf, k\u0142\u0119by kurzu w k\u0105tach, dywany z wdeptanymi resztkami jedzenia i resztki stolca na \u015bciankach toalety. \n\nMimo, \u017ce byli\u015bmy um\u00f3wieni na obiad, pocz\u0119stowano nas jedynie kaw\u0105. Gdyby\u015bmy si\u0119 um\u00f3wili na kaw\u0119 - nie oczekiwa\u0142abym nic wi\u0119cej. Gdy m\u0105\u017c wyrazi\u0142 swoje zdziwienie, m\u00f3wi\u0105c, \u017ce musieli\u015bmy co\u015b \u017ale zrozumie\u0107, bo my\u015bleli\u015bmy, \u017ce umawiamy si\u0119 na obiad, tak jak by\u0142o u nas, swatowa rzuci\u0142a g\u0142upio uwag\u0105, \u017ce chyba przyszli\u015bmy porozmawia\u0107, a nie naje\u015b\u0107 si\u0119 za darmo. Widzia\u0142am po moim synu, \u017ce jest mu g\u0142upio, synowej - w og\u00f3le, nawet zasugerowa\u0142a, \u017ce jak jeste\u015bmy g\u0142odni, to mo\u017cemy sobie pizz\u0119 zam\u00f3wi\u0107, bo obok jest niez\u0142a pizzeria.\n\nNie mia\u0142am zamiaru tego komentowa\u0107. Z m\u0119\u017cem po spotkaniu wymienili\u015bmy si\u0119 uwagami, natomiast wyszli\u015bmy z za\u0142o\u017cenia, \u017ce jedno nieudane spotkanie z przysz\u0142ymi swatami to nie dramat.\nNied\u0142ugo przed \u015blubem synowa obroni\u0142a prac\u0119 magistersk\u0105 i razem z synem ustalili, \u017ce zajmie si\u0119 dopi\u0119ciem wesela na ostatni guzik, a potem b\u0119dzie si\u0119 martwi\u0107 o prac\u0119, m\u00f3j syn ju\u017c wtedy pracowa\u0142 w zawodzie i spokojnie by\u0142 w stanie ich utrzyma\u0107, szczeg\u00f3lnie, \u017ce mieszkali w nale\u017c\u0105cym do nas mieszkaniu i p\u0142acili tylko za rachunki.\n\nO weselu nie b\u0119d\u0119 si\u0119 rozpisywa\u0107. W kontek\u015bcie tej historii znaczenie ma tylko, \u017ce rodzice panny m\u0142odej schlali si\u0119 i pa\u0144stwa m\u0142odych swoim zachowaniem doprowadzili prawie do \u0142ez i ok.1:00 poprosili\u015bmy dalszych cz\u0142onk\u00f3w rodziny synowej, aby zabrali ich do domu.\n\nM\u0142odzi wi\u0119c weszli na now\u0105 drog\u0119 \u017cycia z turbulencjami, ale byli szcz\u0119\u015bliwi.\n \nZ synem mamy dobry kontakt - staramy si\u0119 nie w\u015bciubia\u0107 nosa w prywatne sprawy ma\u0142\u017ce\u0144skie, ale nasze drzwi zawsze s\u0105 dla nich otwarte i syn wie, \u017ce mo\u017ce si\u0119 do nas zwr\u00f3ci\u0107 z ka\u017cdym problemem.\n\nI tak nied\u0142ugo po \u015blubie syn rzuca\u0142 mimochodem, \u017ce \u017conie co\u015b s\u0142abo idzie szukanie pracy. By\u0142o to dziwne, gdy\u017c ma wykszta\u0142cenie ekonomiczne, kt\u00f3re moim zdaniem otwiera drzwi do wielu zawod\u00f3w. C\u00f3\u017c mogli\u015bmy poradzi\u0107 - podsun\u0119li\u015bmy kilka adres\u00f3w naszych znajomych, kt\u00f3rzy mogliby pom\u00f3c, ale synowa \u017cadnym z tych kontakt\u00f3w si\u0119 nie zainteresowa\u0142a. \n\nPo pewnym czasie zauwa\u017cyli\u015bmy w zachowaniu syna pewien rodzaj sinusoidy - by\u0142y okresy, kiedy przychodzi\u0142 do nas prawie codziennie, a nast\u0119pnie kontakt przygasa\u0142 na kilka tygodni. Wydawa\u0142 si\u0119 cz\u0119sto przygaszony, ale nigdy si\u0119 nie skar\u017cy\u0142 i nigdy si\u0119 tego nie spodziewali\u015bmy, bo zawsze m\u00f3wili\u015bmy synom, \u017ce najpierw rozmawia si\u0119 z \u017con\u0105/m\u0119\u017cem i rozwi\u0105zuje problemy w dw\u00f3jk\u0119, a dopiero potem idzie ewentualnie po porad\u0119. Bior\u0105c to pod uwag\u0119 - zaniepokoili\u015bmy si\u0119, gdy syn ko\u0144cu poprosi\u0142 nas o rozmow\u0119.\n\nNiestety, nied\u0142ugo po \u015blubie w ma\u0142\u017ce\u0144stwie pojawi\u0142 si\u0119 pierwszy kryzys spowodowany tym, \u017ce synowa nie mog\u0142a znale\u017a\u0107 pracy, a dok\u0142adniej tym, \u017ce jak si\u0119 okaza\u0142o wcale jej nie szuka\u0142a. Niestety wygl\u0105da\u0142o na to, \u017ce synowej bardzo spodoba\u0142 si\u0119 okres mi\u0119dzy obron\u0105 magisterki, a \u015blubem, kiedy zajmowa\u0142a si\u0119 g\u0142\u00f3wnie organizacj\u0105 wesela, zakupami i spotkaniami towarzyskimi, na tyle, \u017ce pr\u00f3bowa\u0142a go maksymalnie przed\u0142u\u017cy\u0107. To by\u0142o pocz\u0105tkiem problemu, kt\u00f3ry poci\u0105gn\u0105\u0142 za sob\u0105 kolejne - synowa zacz\u0119\u0142a wydawa\u0107 coraz wi\u0119cej pieni\u0119dzy, nie szcz\u0119dz\u0105c sobie na wyjazdy z kole\u017cankami, kosmetyczk\u0119, nowe ubrania drogich marek.\n\nSyn by\u0142 przera\u017cony tym w jakim w tempie znikaj\u0105 pieni\u0105dze z konta i pok\u0142\u00f3cili si\u0119 o to pierwszy raz. \u017bona poskar\u017cy\u0142a si\u0119, \u017ce czuje si\u0119 samotna ca\u0142y dzie\u0144 i musi gdzie\u015b wychodzi\u0107, bo wariuje w domu. Jednocze\u015bnie wieczorami niekoniecznie chcia\u0142a sp\u0119dza\u0107 czas z m\u0119\u017cem i coraz cz\u0119\u015bciej siedzia\u0142a tylko z telefonem w r\u0119ce, umawia\u0142a si\u0119 z kole\u017cankami lub sz\u0142a do swoich rodzic\u00f3w. W ko\u0144cu powiedzia\u0142a, \u017ce remedium na jej z\u0142e samopoczucie b\u0119dzie pies. \n\nI tak przygarn\u0119li pieska ze schroniska. Niestety, ju\u017c po kilku tygodniach, opieka nas psem ogranicza\u0142a si\u0119 do g\u0142askania go. Syn musia\u0142 wychodzi\u0107 z psem rano przed prac\u0105, po pracy i p\u00f3\u017anym wieczorem. \u017bona nawet w tych spacerach nie chcia\u0142a mu towarzyszy\u0107, bo brzydka pogoda, bo \u017ale si\u0119 czuje, bo zm\u0119czona. W dodatku mimo wyra\u017anego sprzeciwu syna pozwala\u0142a psu spa\u0107 w ich wsp\u00f3lnym \u0142\u00f3\u017cku, sugeruj\u0105c, \u017ce jak synowi to przeszkadza to niech si\u0119 przeniesie na kanap\u0119.\n\nSyn wspomnia\u0142 ju\u017c r\u00f3wnie\u017c o tym, \u017ce musi sprz\u0105ta\u0107 w weekend mieszkanie i codziennie przynosi\u0107 po drodze z pracy jedzenie na wynos albo gotowa\u0107. Nie m\u00f3wi\u0142 tego skar\u017c\u0105c si\u0119, po prostu wysz\u0142o w rozmowie. I tu pierwszy raz powiedzia\u0142am do syna co\u015b z\u0142ego o jego \u017conie - zapyta\u0142am, dlaczego wszystkie te obowi\u0105zki spadaj\u0105 tylko na niego. Ju\u017c pomijaj\u0105c, \u017ce synowa nie pracuje, wi\u0119c ma na to wi\u0119cej czasu, to ju\u017c chyba naprawd\u0119 przesad\u0105 jest to, \u017ceby sam sprz\u0105ta\u0142 ca\u0142e mieszkanie i gotowa\u0142. Syn szybko wzi\u0105\u0142 \u017con\u0119 w obron\u0119, m\u00f3wi\u0105c, \u017ce po prostu nie wynios\u0142a takich rzeczy z domu - ale po raz pierwszy wtedy pomy\u015bla\u0142am, \u017ce by\u0107 mo\u017ce m\u00f3j syn pope\u0142ni\u0142 b\u0142\u0105d \u017cycia bior\u0105c \u015blub z synow\u0105. Poniewa\u017c zacz\u0119\u0142am si\u0119 zastanawia\u0107, czy \u017cona go po prostu nie wykorzystuje. Ale przecie\u017c znali\u015bmy t\u0105 dziewczyn\u0119, nigdy nie zdradza\u0142a pod\u0142ego czy wyrachowanego charakteru, wi\u0119c chcieli\u015bmy wierzy\u0107, \u017ce jest to kwestia niedogadania lub gorszego okresu. Chcia\u0142am te\u017c us\u0142ysze\u0107 jej wersj\u0119, ale uwa\u017ca\u0142am, \u017ce nie na miejscu by\u0142oby wypytywanie jej. \n\nAle jednak sk\u0142oni\u0142o mnie do tego to, \u017ce syn opowiedzia\u0142, \u017ce po jednej ze sprzeczek, \u017cona przyprowadzi\u0142a swoj\u0105 matk\u0119, kt\u00f3ra zacz\u0119\u0142a si\u0119 na mojego syna wydziera\u0107, \u017ceby nie robi\u0142 z \u017cony s\u0142u\u017c\u0105cej - a posz\u0142o to, \u017ce prosi\u0142 \u017con\u0119 przed wyj\u015bciem do pracy, aby zrobi\u0142a zakupy spo\u017cywcze - zasta\u0142 pust\u0105 lod\u00f3wk\u0119 w domu. Gdy si\u0119 pok\u0142\u00f3cili, synowa zadzwoni\u0142a po matk\u0119, kt\u00f3ra wpad\u0142a z furi\u0105 do ich mieszkania i wyr\u0119czy\u0142a c\u00f3rk\u0119 w k\u0142\u00f3tni ma\u0142\u017ce\u0144skiej, rzucaj\u0105c mi\u0119dzy innymi tekstami typu \"Chcia\u0142e\u015b pani\u0105, pracuj na ni\u0105\".\n\nI to doprowadzi\u0142o mnie do z\u0142o\u015bci. Gdy\u017c z jednej strony zar\u00f3wno synowa jak i jej matka przedstawia\u0142y si\u0119 jako kobiety nowoczesne, a jednocze\u015bnie w pasuj\u0105cej sytuacji zrzucaj\u0105 ca\u0142\u0105 odpowiedzialno\u015b\u0107 finansow\u0105 na m\u0119\u017cczyzn\u0119.\n\nC\u00f3\u017c, skoro jej matka mo\u017ce, to i ja ich odwiedzi\u0142am, aby ewentualnie pom\u00f3c. Tak, pom\u00f3c. Nie mia\u0142am zamiaru synowej atakowa\u0107, poucza\u0107, ale po prostu martwi\u0142am si\u0119 o nich, a szczeg\u00f3lnie oczywi\u015bcie o syna i serce mnie bola\u0142o, gdy widzia\u0142am, \u017ce po prostu cierpi.\n\nSynowa w\u0142a\u015bciwie nie pozwoli\u0142a mi doj\u015b\u0107 do s\u0142owa, od razu mnie zaatakowa\u0142a, \u017ce nic nie wiem, a si\u0119 wtr\u0105cam. Po ostrej wymianie zda\u0144, kaza\u0142a mi wyj\u015b\u0107 ze swojego mieszkania. I tu ju\u017c nie wytrzyma\u0142am. Bardzo du\u017co pracy kosztowa\u0142o mnie i mojego m\u0119\u017ca kupienie drugiego mieszkania, aby u\u0142atwi\u0107 obydwu synom start w doros\u0142e \u017cycie. A tu jaka\u015b g\u00f3wniara wywala mnie z w\u0142asnego mieszkania. Tak, wiem, jak to brzmi. Straszna z\u0142a te\u015bciowa - mimo ca\u0142ej mojej sympatii do tej dziewczyny, w tym momencie widzia\u0142am j\u0105 tylko jak rozwydrzon\u0105, roszczeniow\u0105 g\u00f3wniar\u0119, kt\u00f3rej si\u0119 w dupie poprzewraca\u0142o. I powiedzia\u0142am jej wprost, \u017ce jeszcze to jest moje mieszkanie i nie powinna o tym zapomina\u0107.\nPo chwili po\u017ca\u0142owa\u0142am tego - nie chcia\u0142am, aby brzmia\u0142o to tak, \u017ce chc\u0119 j\u0105 stamt\u0105d wyrzuci\u0107 albo, \u017ce robimy z m\u0119\u017cem \u0142ask\u0119, \u017ce udost\u0119pniamy im mieszkanie, po prostu chcia\u0142am jej u\u015bwiadomi\u0107, \u017ce nie podoba mi si\u0119 jej bezczelno\u015b\u0107.\n\nSkutek by\u0142 taki, \u017ce synowa jeszcze przy mnie zadzwoni\u0142a do matki, kt\u00f3ra przyby\u0142a jej z odsiecz\u0105 i wda\u0142a si\u0119 ze mn\u0105 w awantur\u0119. \nWysz\u0142am z poczuciem winy, \u017ce mia\u0142am pom\u00f3c, a jeszcze zaogni\u0142am konflikt.\n\nSytuacja dalej trwa. Syn nie dogaduje si\u0119 z \u017con\u0105. Ona dalej nie pracuje, naciska na wyprowadzk\u0119 z naszego mieszkania, m\u00f3wi\u0105c, \u017ce nie czuje si\u0119 ju\u017c tam dobrze. Jednocze\u015bnie, nie przyjmuje do wiadomo\u015bci, \u017ce branie kredytu na dom (bo musi by\u0107 dom) przy jednym dochodzie jest ryzykowne i mo\u017ce ich wp\u0119dzi\u0107 w k\u0142opoty finansowe.\n\nNa mnie synowa jest oczywi\u015bcie obra\u017cona - jej zdaniem jestem wredn\u0105 te\u015bciow\u0105 jak z dowcip\u00f3w. Jej matce zdarza si\u0119 wydzwania\u0107 do mnie albo pisa\u0107 obra\u017aliwe smsy - gdy c\u00f3rka skar\u017cy jej si\u0119 na m\u0119\u017ca, ta natychmiast kontaktuje si\u0119 ze mn\u0105, wyzywaj\u0105c od z\u0142ych matek, wrednych, toksycznych bab, zak\u0142amanych suk i tym podobne.\n\nIle taka sytuacja mo\u017ce trwa\u0107? Jak si\u0119 rozwinie? Kto ma racj\u0119? Nie wiem.\n\nWiem tylko, \u017ce gdy po raz kolejny czytam, \u017ce jaka\u015b matka \u017ale wychowa\u0142a syna i \u017cona musi si\u0119 z nim m\u0119czy\u0107 - zastanawiam si\u0119, czy op\u0142aca si\u0119 wychowywa\u0107 dzieci na dobrych ludzi, a potem patrze\u0107 jak inni to wykorzystuj\u0105.", "value_plus": ["\n\t\t\t145\t\t"], "value_total": ["(159"], "created_at": ["2022-12-12 09:34:43"], "sentiment": 0.34570038318634033},
{"text": "Pami\u0119tacie jeszcze moj\u0105 histori\u0119 z remontem ? #89648\n\nA jak\u017ce mamy kontynuacj\u0119!  \n\nCo prawda majster numer 5 okaza\u0142 si\u0119 strza\u0142em w 10 pracuje solidnie i naprawd\u0119 pi\u0119knie wyka\u0144cza nam mieszkanie. Natomiast temat majstra numer 4 ci\u0105gnie si\u0119 nadal. \n\nI dzi\u015b piekielno\u015b\u0107 samego systemu. \n\nZ\u0142o\u017cyli\u015bmy na policji zawiadomienie o mo\u017cliwo\u015bci pope\u0142nienia przest\u0119pstwa (oszustwa). Z\u0142o\u017cyli\u015bmy wyja\u015bnienia, opisali\u015bmy ca\u0142\u0105 sytuacj\u0119, \u0142\u0105cznie z pr\u00f3b\u0105 wy\u0142udzenia. To by\u0142o jako\u015b na pocz\u0105tku wrze\u015bnia, mo\u017ce koniec sierpnia. Oszustwo jest \u015bcigane z urz\u0119du wi\u0119c dokumenty zosta\u0142y przes\u0142ane do prokuratury. \n\nW listopadzie otrzymali\u015bmy zawiadomienie o ODMOWIE WSZCZ\u0118CIA POST\u0118POWANIA, prokurator nie widzi znamion pope\u0142nienia przest\u0119pstwa. \n\nWe mnie si\u0119 zagotowa\u0142o... \n\nCo wi\u0119cej na policji dowiedzieli\u015bmy si\u0119, \u017ce oszust by\u0142 wezwany na przes\u0142uchanie i na przes\u0142uchaniu powiedzia\u0142, \u017ce nic nam nie jest winien, bo on mia\u0142 koszty i musia\u0142 pracownikom zap\u0142aci\u0107. I tyle. Wed\u0142ug policji to jest: ok mo\u017ce pan i\u015b\u0107 do domu. Skoro pan m\u00f3wi, \u017ce mia\u0142 koszty to mia\u0142 koszty. \n\nWiec forumowicze. Nast\u0119pnym razem mo\u017cecie si\u0119 z kim\u015b um\u00f3wi\u0107, \u017ce za us\u0142ug\u0119 we\u017amiecie 2 tys., wy\u0142udzi\u0107 zaliczki 10 tysi i powiedzie\u0107, \u017ce mieli\u015bcie koszty i to jest ok :D\n\nZagotowa\u0142o si\u0119 we mnie podw\u00f3jnie...\n\nNie chcieli\u015bmy zostawi\u0107 tak tej sprawy i napisali\u015bmy odwo\u0142anie od decyzji prokuratora. Tym razem nie by\u0142 to tylko opis wydarzenia w\u0142asnymi s\u0142owami, a napisany pi\u0119kny referat j\u0119zykiem prawniczym. Pomog\u0142a mi przyjaci\u00f3\u0142ka po studiach prawniczych. Przytaczane paragrafy, prawnicze sformu\u0142owania itd. Ka\u017cda cz\u0119\u015b\u0107 mojego opisu sprawy zawiera\u0142a odwo\u0142anie do paragrafu, kt\u00f3ry zosta\u0142 z\u0142amany.\n\nDzi\u015b dostali\u015bmy odpowied\u017a. Prokurator przyj\u0105\u0142 i s\u0105d b\u0119dzie rozpoznawa\u0142. \n\nI chocia\u017c ciesz\u0119 si\u0119 \u017ce co\u015b si\u0119 ruszy\u0142o, to w\u0142a\u015bnie tu jest ta najwi\u0119ksza piekielno\u015b\u0107.\n\nSam opis zdarzenia pozosta\u0142 w\u0142a\u015bciwie niezmienny. Nie dok\u0142adali\u015bmy innych przes\u0142anek, opierali\u015bmy si\u0119 na tym co by\u0142o w zeznaniu na policji, jedynie co to wskazali\u015bmy prokuratorowi kawa na \u0142aw\u0119, \u017ce to zachowanie wype\u0142nia znamiona tego artyku\u0142u, a to zachowanie to pr\u00f3ba oszustwa itd. \n\nTo ja si\u0119 pytam po co szkolimy prokurator\u00f3w z prawa, skoro oni maj\u0105c tekst napisany odr\u0119cznie przez ofiar\u0119, nie s\u0105 w stanie znale\u017a\u0107 w nim odpowiednich paragraf\u00f3w? Przecie\u017c, to co napisali\u015bmy z przyjaci\u00f3\u0142k\u0105, to by\u0142oby dobre dla student\u00f3w kt\u00f3rzy si\u0119 ucz\u0105, by mogli zobaczy\u0107 jakie odzwierciedlenie w kodeksie karnym maj\u0105 pewne dzia\u0142ania. Osoba kt\u00f3ra ma aplikacje i zarabia kilkadziesi\u0105t tysi\u0119cy miesi\u0119cznie powinna \u0142\u0105czy\u0107 ze sob\u0105 kropki.\n\nProkurator powinien by\u0107 chyba po naszej stronie.\n\nGeneralnie czuj\u0119, \u017ce najlepiej w tym kraju to by\u0107 oszustem.", "value_plus": ["\n\t\t\t138\t\t"], "value_total": ["(150"], "created_at": ["2022-12-09 13:37:36"], "sentiment": -0.3261497914791107},
{"text": "Ostatnia historia te\u015bciowej mog\u0142aby by\u0107 o mnie, gdy prze\u017cywa\u0142am kryzys w zwi\u0105zku z moim m\u0119\u017cem-tak, m\u0119\u017cem, bo uda\u0142o nam si\u0119 z niego wyj\u015b\u0107.\n\nZ perspektywy te\u015bciowej wygl\u0105da\u0142o to prawie identycznie jak w tej historii, do kt\u00f3rej si\u0119 odwo\u0142uj\u0119. Z\u0142a synowa palcem nie tkn\u0119\u0142a w domu, siedzia\u0142a na bezrobociu po utracie pracy i nie chcia\u0142a i\u015b\u0107 do nowej, a biedny syn musia\u0142 zarabia\u0107 na mieszkanie i ogarnia\u0107 dom. Co wi\u0119cej z\u0142a synowa na s\u0142owa, \u017ce ma si\u0119 pozbiera\u0107 i kasy w Biedronce s\u0105 puste, oburzy\u0142a si\u0119, \u017ce ma wy\u017csze kwalifikacje, a jest leniwa i ca\u0142y dzie\u0144 w domu siedzi. Wychodzi na ploteczki do kole\u017canki, zamiast wieczory sp\u0119dza\u0107 z synem. Po wypominaniu, \u017ce dom stoi na ich ziemi, synowa kaza\u0142a si\u0119 synowi wyprowadzi\u0107 na mieszkanie do innego miasta i odci\u0119\u0142a go od matki. A on tylko przychodzi\u0142 po porad\u0119. \n\nJak to wygl\u0105da\u0142o z mojej perspektywy:\nTe\u015bciowa od pocz\u0105tku naszego zwi\u0105zku chcia\u0142a si\u0119 w niego wtr\u0105ca\u0107. Nie by\u0142am jej wymarzon\u0105 synow\u0105, bo kaza\u0142am jej synowi normalnie wykonywa\u0107 obowi\u0105zki domowe. Studiowali\u015bmy, pracowali\u015bmy i razem mieszkali\u015bmy, wi\u0119c podzia\u0142 obowi\u0105zk\u00f3w musia\u0142 by\u0107. Nie chcia\u0142am te\u017c mie\u0107 w wieku 20paru lat dziecka, co wed\u0142ug te\u015bciowej by\u0142o najlepszym ruchem, bo bratowa m\u0119\u017ca te\u017c by\u0142a wtedy w ci\u0105\u017cy i dzieci mia\u0142yby si\u0119 z kim bawi\u0107. Nie lubi\u0142y\u015bmy si\u0119, a ka\u017cde moje niepowodzenie komentowa\u0142a m\u0119\u017cowi, \u017ce wzi\u0105\u0142 utrzymank\u0119. \n\nSko\u0144czy\u0142am prawo, nie uda\u0142o mi si\u0119 dosta\u0107 na aplikacj\u0119, a potem nie by\u0142o nas na ni\u0105 sta\u0107. Mieli\u015bmy kredyt za dom na g\u0142owie i nie mog\u0142am pozwoli\u0107 sobie na zarabianie 1800 z\u0142 (minus koszty aplikacji), gdy w mojej pracy zarabia\u0142am wtedy 3000. Takie stawki wtedy oferowano aplikantom. Wed\u0142ug mojej te\u015bciowej to by\u0142 krok w z\u0142\u0105 stron\u0119, bo jedyna s\u0142uszna droga dla mnie w jej uznaniu to aplikacja. Ale ja posz\u0142am w rynek. \n\nI przyszed\u0142 2018 rok, rok w kt\u00f3rym dosta\u0142am od \u017cycia po dupie. Luty-informacja o tym, \u017ce moja firma zamyka oddzia\u0142 w Polsce i wszyscy trac\u0105 prac\u0119 z ko\u0144cem miesi\u0105ca. Zostaj\u0105 tylko ci, kt\u00f3rzy b\u0119d\u0105 gasi\u0107 \u015bwiat\u0142o. Znalaz\u0142am now\u0105 prac\u0119, gdzie by\u0142am mobbingowana w bia\u0142ych r\u0119kawiczkach. Przed p\u00f3j\u015bciem do niej mia\u0142am taki stres, \u017ce nie mog\u0142am spa\u0107. \n\nW kwietniu informacja o tym, \u017ce moja babcia, kt\u00f3ra mnie wychowywa\u0142a, umiera. Rak z zaawansowanymi przerzutami w sumie na wszystko. Ka\u017cdy weekend, kt\u00f3ry mog\u0142am, je\u017adzi\u0142am do niej, aby jej pom\u00f3c i by\u0107 z ni\u0105 najd\u0142u\u017cej jak mog\u0119. W czerwcu zmar\u0142a, a ja nawet na jej pogrzebie dostawa\u0142am telefony z pracy, \u017ce brakuje jaki\u015b dokument\u00f3w od kontrahenta i mam je za\u0142atwi\u0107. Nast\u0119pnego dnia po pogrzebie dosta\u0142am opierdziel za to, \u017ce nie odbiera\u0142am telefonu. Rzuci\u0142am papierami. \n\nJakby tego by\u0142o ma\u0142o zmar\u0142 nasz kot, kt\u00f3rego z m\u0119\u017cem zaadoptowali\u015bmy jeszcze na studiach. Oczywi\u015bcie te\u015bciowa bagatelizowa\u0142a m\u00f3j stan psychiczny, bo \u015bmier\u0107 babci to powinnam si\u0119 ju\u017c dawno na ni\u0105 szykowa\u0107, a zwierz\u0119 to tylko zwierz\u0119. Moje odej\u015bcie pracy skomentowa\u0142a w taki spos\u00f3b, \u017ce to normalne, \u017ce kto\u015b wymaga i mo\u017ce na mnie krzycze\u0107, bo jest szefem i mi p\u0142aci. \n\nUstali\u0142am z m\u0119\u017cem, \u017ce to bez sensu \u017cebym w takim stanie szuka\u0142a pracy, bo z tego raczej nic nie wyjdzie. Moja kole\u017canka by\u0142a psychologiem wi\u0119c aby nie wej\u015b\u0107 w depresj\u0119, chodzi\u0142am do niej co drugi dzie\u0144 pogada\u0107. I to by\u0142o w\u0142a\u015bnie wychodzenie na kaw\u0119. M\u0119\u017ca zacz\u0105\u0142 troch\u0119 frustrowa\u0107 m\u00f3j stan, bo nie mia\u0142am ochoty na spotykanie si\u0119 ze znajomymi, ani na szale\u0144stwa na mie\u015bcie, a wola\u0142am usi\u0105\u015b\u0107 w domu i popatrze\u0107 si\u0119 w telewizor lub poczyta\u0107 ksi\u0105\u017ck\u0119. Stara\u0142am si\u0119 ogarnia\u0107 mieszkanie ale nie zawsze mia\u0142am pe\u0142ny porz\u0105dek-normalne codziennie nieporz\u0105dki typu naczynia czekaj\u0105ce na zmywark\u0119, pranie do z\u0142o\u017cenia, a raz \u015bmieci czekaj\u0105ce na wyniesienie (co mia\u0142am zrobi\u0107 za chwil\u0119). Par\u0119 razy w takim stanie dom zobaczy\u0142a te\u015bciowa i oceni\u0142a, \u017ce nie sprz\u0105tam. Zasugerowa\u0142a m\u0119\u017cowi, \u017ce tak bezrobotna kobieta nie powinna robi\u0107 i stara\u0142a si\u0119 mu wm\u00f3wi\u0107, \u017ce jej system dbania o m\u0119\u017ca i dom jest jedynym s\u0142usznym. \n\nCzyli m\u0105\u017c przychodzi\u0142, obiad na stole, ona sprz\u0105ta po m\u0119\u017cu i po obiedzie. Sprz\u0105ta dom, a od niego wymaga jedynie koszenia ogr\u00f3dka. Ca\u0142\u0105 reszt\u0119 obowi\u0105zk\u00f3w ogarnia\u0142a ona, mimo \u017ce te\u017c pracowa\u0142a. M\u0105\u017c chcia\u0142 te\u017c takie co\u015b mi narzuci\u0107, gdy zaczyna\u0142am wraca\u0107 do pracy (znalaz\u0142am zlecenie na copywriting po angielsku na niepe\u0142ny etat i zdalnie co wtedy norm\u0105 jeszcze nie by\u0142o), bo przecie\u017c siedz\u0119 w domu, a to co zarabiam to za ma\u0142o. \n\nPok\u0142\u00f3cili\u015bmy si\u0119 na tyle, \u017ce on pojecha\u0142 do rodzic\u00f3w. Wr\u00f3ci\u0142 po kilku dniach z przeprosinami, bo sobie przemy\u015bla\u0142 i nie powinien na mnie naciska\u0107, a podzia\u0142 obowi\u0105zk\u00f3w jaki wypracowali\u015bmy pozwala\u0142 nam obu na to, aby\u015bmy mieli si\u0142\u0119 razem sp\u0119dza\u0107 czas, bo przez te par\u0119 dni zobaczy\u0142, \u017ce jedyne co \u0142\u0105czy jego rodzic\u00f3w to dom, bo nawet \u015bpi\u0105 osobno. Nie sp\u0119dzaj\u0105 razem czasu, bo mama od rana do nocy us\u0142uguje ojcu, a on je\u017adzi na polowania i ma wszystko gdzie\u015b. \n\nI pogadali\u015bmy sobie od serca. Wyja\u015bnili\u015bmy, \u017ce nie mo\u017cemy wpuszcza\u0107 do nas naszych rodzic\u00f3w, bo oni wychowali si\u0119 w innej epoce, maj\u0105 inne podej\u015bcie do zwi\u0105zk\u00f3w i to co nie b\u0119dzie mie\u015bci\u0142o si\u0119 w ich ramach, b\u0119dzie oceniane jako z\u0142e. \nTak\u017ce od tego czasu rodzice wiedz\u0105 tyle co nic o naszych problemach w zwi\u0105zku . \n\nI to jest zdrowe dla nas i nie musimy wys\u0142uchiwa\u0107 ju\u017c g\u0142upich m\u0105dro\u015bci te\u015bciowej o z\u0142ej synowej.", "value_plus": ["\n\t\t\t113\t\t"], "value_total": ["(125"], "created_at": ["2022-12-13 10:55:44"], "sentiment": -0.3715050518512726},
{"text": "Ostatnio przeczyta\u0142am na g\u0142\u00f3wnej histori\u0119 o dom\u00f3wkach w Anglii i panuj\u0105cej tam go\u015bcinno\u015bci.\n\nI kr\u00f3tko m\u00f3wi\u0105c, mam wra\u017cenie, \u017ce i w Polsce, w du\u017cych miastach taka \"go\u015bcinno\u015b\u0107\" si\u0119 przyj\u0119\u0142a. \n\nOboje z m\u0119\u017cem pochodzimy z ma\u0142ych miasteczek. Podobnie jak autorka piekielnej historii, z domu wynie\u015bli\u015bmy podobne zwyczaje. Jak idziemy w go\u015bci to zawsze zabieramy co\u015b ze sob\u0105 (ciasto, jakie\u015b przek\u0105ski, co\u015b do picia, czasem (w zale\u017cno\u015bci od okazji) jaki\u015b upominek, np.na nowy dom).\n\nJako, \u017ce wprowadzili\u015bmy si\u0119 do nowego domu, postanowili\u015bmy Sylwestra zorganizowa\u0107 u nas. Zaprosili\u015bmy ok. 16 os\u00f3b- cz\u0119\u015b\u0107 znajomych z Krakowa (z uczelni, pracy), cz\u0119\u015b\u0107 z naszych stron rodzinnych.\n\nJako, \u017ce os\u00f3b by\u0142o sporo, a my dopiero co si\u0119 wprowadzili\u015bmy, poprosili\u015bmy, aby ka\u017cdy przyni\u00f3s\u0142 (w miar\u0119 mo\u017cliwo\u015bci) co\u015b do jedzenia, picia, ot, \u017cebym i ja szykowania mia\u0142a mniej. \n\nZnajomi z mniejszych miejscowo\u015bci jak zwykle nas mi\u0142o zaskoczyli- przywie\u017ali fur\u0119 jedzenia, napoje, alkohol. Nawet kwiaty i inne upominki na nowy dom, co by\u0142o naprawd\u0119 mi\u0142\u0105 niespodziank\u0105. Niekt\u00f3rzy przyjechali poci\u0105giem, wi\u0119c mieli przepraw\u0119 z dowiezieniem takich ilo\u015bci jedzenia. \n\nWraz z m\u0119\u017cem r\u00f3wnie\u017c przygotowali\u015bmy sporo jedzenia (kilka du\u017cych misek sa\u0142atek, sporo kanapek, 3 blachy ciasta, s\u0142one przek\u0105ski, krokiety i barszczyk) plus napoje, alkohol. \nZnajomi z Krakowa- c\u00f3\u017c, skromnie, ale te\u017c co\u015b przywie\u017ali. M\u00f3wi\u0105c skromnie mam na my\u015bli, \u017ce jedna para przynios\u0142a paczk\u0119 chips\u00f3w, inni sok (1 l), jeszcze inni w\u0119dlin\u0119 i jaki\u015b pasztet. Nic domowego, co\u015b kupionego na szybko. Jednak nie to jest piekielne.\n\nPiekielne by\u0142o na koniec.\n\nJako, \u017ce jedzenia zosta\u0142o to oczywi\u015bcie na koniec postanowili\u015bmy to podzieli\u0107 mi\u0119dzy go\u015b\u0107mi, \u017ceby zabrali ze sob\u0105. Oczywi\u015bcie, nie spisywa\u0142am co kto przyni\u00f3s\u0142, wi\u0119c rozdawa\u0142am jedzenie losowo, staraj\u0105c si\u0119 je r\u00f3wno podzieli\u0107 (uwzgl\u0119dniaj\u0105c w to osoby, kt\u00f3re prawie nic nie przynios\u0142y). Para, kt\u00f3ra jak si\u0119 okaza\u0142o przynios\u0142a pasztet i w\u0119dlin\u0119 oburzy\u0142a si\u0119, bo zauwa\u017cyli, \u017ce nie zd\u0105\u017cy\u0142am otworzy\u0107 pasztetu od nich i wy\u0142o\u017cy\u0107 go na st\u00f3\u0142, a go nie odzyskali. \n\nBy\u0142am zdziwiona, bo jednak spakowa\u0142am im spor\u0105 wa\u0142\u00f3wk\u0119, znaczenie przewy\u017cszaj\u0105c\u0105 warto\u015b\u0107 pasztetu, poza tym, jak wspomnia\u0142am- nie spisywa\u0142am co kto dok\u0142adnie przyni\u00f3s\u0142, wi\u0119c nie pomy\u015bla\u0142am, \u017ceby ten nieszcz\u0119sny pasztet w\u0142o\u017cy\u0107 do paczki dla nich (pomijaj\u0105c ju\u017c fakt, \u017ce przecie\u017c siatek z jedzeniem nie podpisywa\u0142am, tylko rozdawa\u0142am \"jak lecia\u0142o\"). \nJakie\u017c by\u0142o moje zdziwienie, gdy poprosili, aby poszuka\u0107 tego pasztetu, bo by\u0142o go a\u017c 500 g, a jest z \"markowych\" delikates\u00f3w\". \n\nPowiem szczerze, \u017ce zszokowa\u0142 mnie fakt, \u017ce pij\u0105c \"cudzy\" alkohol, jedz\u0105c przek\u0105ski i dania przygotowane przez innych + dostaj\u0105c spory zapas jedzenia do domu, komu\u015b nie by\u0142o g\u0142upio domaga\u0107 si\u0119 zwrotu tego nieszcz\u0119snego pasztetu. Zostali\u015bmy z m\u0119\u017cem wychowani tak, \u017ce jak co\u015b przynosimy, to zostaje to dla gospodarzy (wiadomo, zwraca\u0142o si\u0119 jedynie talerz czy jaki\u015b pojemnik, ale nie samo jedzenie czy napoje). C\u00f3\u017c, jako, \u017ce prawdopodobnie pasztet \"przypad\u0142\" innej parze, kt\u00f3ra ju\u017c swoj\u0105 wa\u0142\u00f3wk\u0119 odebra\u0142a, zaproponowa\u0142am zwrot pieni\u0119dzy. Powiedzieli, \u017ce ju\u017c trudno. Z wyra\u017anym fochem. \nNo c\u00f3\u017c, wida\u0107 nie bez powodu wzi\u0119\u0142o si\u0119 powiedzenie o krakowskim centusiu. Zgodnie z m\u0119\u017cem uznali\u015bmy, \u017ce nie ma sensu wi\u0119cej zaprasza\u0107 znajomych, kt\u00f3rzy z byle czego fochy strzelaj\u0105. \n\nInna sytuacja. Znajomi z pracy zaprosili nas na roczek c\u00f3reczki. Kupili\u015bmy prezent, nie najdro\u017cszy, nie jaki\u015b najta\u0144szy (w granicach 250 z\u0142). I zdziwienie, bo impreza by\u0142a w jakim\u015b klubie zabaw, gdzie za jedzenie i picie trzeba by\u0142o sobie zap\u0142aci\u0107. Jedynie tort i woda by\u0142y cenie. My byli\u015bmy bez dziecka, ale inni znajomi wspominali, \u017ce jak przysz\u0142o si\u0119 z dzieckiem, kt\u00f3re chcia\u0142o skorzysta\u0107 z atrakcji sali zabaw, to trzeba by\u0142o op\u0142aci\u0107 wst\u0119p. \n\nTu te\u017c byli\u015bmy zdziwieni, bo organizuj\u0105c urodziny, wszelakie koszty zwi\u0105zane z organizacj\u0105 brali\u015bmy na siebie. \n\nChyba jeszcze sporo wody w rzece up\u0142ynie zanim przywykniemy do tej \"miejskiej go\u015bcinno\u015bci\".", "value_plus": ["\n\t\t\t125\t\t"], "value_total": ["(153"], "created_at": ["2022-12-10 22:18:40"], "sentiment": 0.1661795675754547},
{"text": "Troch\u0119 mn\u0105 trz\u0119sie, bo wr\u00f3ci\u0142am do przykrych wspomnie\u0144. Przepraszam, je\u017celi co\u015b b\u0119dzie pokr\u0119cone. \n\nJako dziecko by\u0142am bardzo spokojna, cicha, wr\u0119cz schodz\u0105ca ka\u017cdemu z drogi i zajmuj\u0105ca si\u0119 sama sob\u0105. W przedszkolu jeszcze by\u0142o fajnie, panie mnie lubi\u0142y i chwali\u0142y, miewa\u0142am te\u017c kole\u017canki. Sytuacja na du\u017co gorsze zmieni\u0142a si\u0119 w podstaw\u00f3wce. \nMusz\u0119 tutaj wspomnie\u0107, \u017ce m\u00f3j charakter wynika\u0142 z atmosfery w domu, wieczne awanturuj\u0105cy si\u0119 ojciec, pijany, bij\u0105cy mnie i matk\u0119, p\u00f3\u017aniej matk\u0119 z malutkim bratem na r\u0119kach. Wieczna bieda, taka bieda, \u017ce zjad\u0142am suchy chleb u s\u0105siadki (mia\u0142a od\u0142o\u017cony dla kur). Dzieciaki \u0142atwo wyczu\u0142y m\u00f3j s\u0142aby charakter i zacz\u0119\u0142y mi dokucza\u0107. Najpierw zawzi\u0105\u0142 si\u0119 na mnie m\u00f3j kuzyn z kolegami, p\u00f3\u017aniej w 4 klasie nowa kole\u017canka, kt\u00f3ra przeprowadzi\u0142a si\u0119 z Czech. \n\nStara\u0142am si\u0119 nie przejmowa\u0107, ale wiecie jak jest, czasem ju\u017c si\u0119 nie da. Nigdy nie p\u0142aka\u0142am, ale wiele razy si\u0119 ba\u0142am. \nMoja mama wiele razy interweniowa\u0142a w szkole, oczywi\u015bcie wszystko na nic. W szczeg\u00f3ln\u0105 pami\u0119\u0107 zapad\u0142y mi dwie nauczycielki. Pani \"wychowawczyni\" z 2kl, kt\u00f3ra wyzywa\u0142a od g\u0142upk\u00f3w wszystkie dzieciaki, szarpa\u0142a nas i bi\u0142a po r\u0119kach (jak kto\u015b nie potrafi\u0142 czego\u015b rozwi\u0105za\u0107 z matematyki) . Tutaj jeszcze jako tako mia\u0142am spok\u00f3j, bo nauczycielka jednak utrzymywa\u0142a spok\u00f3j w klasie i nikt nie chcia\u0142 si\u0119 jej narazi\u0107. \n\nPani \"wychowawczyni\" katechetka z 4kl to ju\u017c totalnie sobie nie radzi\u0142a. Faworyzowa\u0142a przebojowe dzieci z bogatych rodzin. Oni mogli robi\u0107 wszystko, nawet \u015bci\u0105ga\u0107 na lekcjach bezkarnie. Wystarczy\u0142 g\u0142upi u\u015bmieszek prymuski i \"UPS\" i by\u0142o po temacie. \nJa nigdy nie \u015bci\u0105ga\u0142am, nikomu nie dokucza\u0142am a i tak zawsze sobie znalaz\u0142a co\u015b, \u017ceby jak najbardziej obni\u017cy\u0107 mi ocen\u0119 z zachowania. Raz mia\u0142am bardzo z\u0142y dzie\u0144, dzieciaki mi bardzo dokucza\u0142y, nowa kole\u017canka z\u0142apa\u0142a mnie w \u0142azience, wyszarpa\u0142a za w\u0142osy i zacz\u0119\u0142a grozi\u0107, wymy\u015bli\u0142a sobie, \u017ce mam im dawa\u0107 pieni\u0105dze. A jak nie mam w domu to kra\u015b\u0107. Powiedzia\u0142am o tym pani i wiecie jaka by\u0142a jej reakcja? Nakrzycza\u0142a na mnie, \u017ce j\u0105 to nie obchodzi, \u017ce mam przesta\u0107 si\u0119 czepia\u0107 wszystkich dzieci, \u017ce mam da\u0107 spok\u00f3j tej kole\u017cance, bo szuka sobie przyjaci\u00f3\u0142. I obni\u017cy\u0142a mi kolejny raz ocen\u0119 z zachowania. Posadzi\u0142a mnie te\u017c w pierwszej \u0142awce i za ka\u017cde przewinienie (np. pro\u015bba o powt\u00f3rzenie zdania) kara\u0142a uwagami i jedynkami. \n\nTa kole\u017canka oczywi\u015bcie by\u0142a zachwycona, pewnego razu napad\u0142a mnie na osiedlu i jej starsza kole\u017canka mnie pobi\u0142a. Oczywi\u015bcie nikogo to nie interesowa\u0142o a ja ju\u017c nie skar\u017cy\u0142am si\u0119 tej nawiedzonej katechetce. \n\nChcia\u0142abym wierzy\u0107, \u017ce karma wraca, ale jako\u015b tego nie widz\u0119. Sko\u0144czy\u0142am szko\u0142\u0119 wiele lat temu, mam swoj\u0105 rodzin\u0119. Ale tamtym nadal si\u0119 powodzi. C\u00f3\u017c. Z\u0142ego licho nie bierze. \n\nSzkoda tylko, \u017ce nadal ja mam opini\u0119 w mie\u015bcie, \u017ce jestem z\u0142em wcielonym. \n\nNienawidz\u0119 tej wiochy. Mo\u017ce kiedy\u015b si\u0119 uda uciec.", "value_plus": ["\n\t\t\t152\t\t"], "value_total": ["(192"], "created_at": ["2022-11-14 09:31:10"], "sentiment": -0.07533275336027145},
{"text": "Odniesienie do historii \n\nNiestety, sytuacja jak u mnie. \n\nPochodz\u0119 ze wsi, mam starsz\u0105 siostr\u0119. Siostra nigdy pi\u0105tkow\u0105 uczennic\u0105 nie by\u0142a, po sko\u0144czeniu zawod\u00f3wki dorwa\u0142a prac\u0119 w hotelu w miasteczku obok i w sumie to zaspokoi\u0142o jej ambicje zawodowe. Rodzice wymagali jedynie dok\u0142adania si\u0119 symbolicznej kwoty do rachunk\u00f3w, za to kupili jej auto, \u017ceby mia\u0142a jak do pracy doje\u017cd\u017ca\u0107.\n\nJa z kolei chcia\u0142am studiowa\u0107, niestety od pierwszego semestru musia\u0142am pracowa\u0107 dorywczo, bo rodzice dawali mi tyle, \u017ce akurat starczy\u0142o na pokrycie czynszu za miejsce w dwuosobowym pokoju. By\u0142y to dla  mnie naprawd\u0119 ci\u0119\u017ckie czasy, a do\u015bwiadczenia z polskimi pracodawcami sprawi\u0142y, \u017ce postanowi\u0142am zaraz po studiach wyjecha\u0107 za granic\u0119. Mieszkam tam do dzi\u015b, uk\u0142adam sobie \u017cycie, mam prac\u0119, partnera.\n\nTymczasem moja siostra w wieku 20 lat zasz\u0142a w ci\u0105\u017c\u0119, szybki \u015blub z ojcem dziecka i zamieszkali u moich rodzic\u00f3w, prowadz\u0105c sobie wygodne \u017cycie. Rodzice cz\u0119sto zajmowali si\u0119 ich dzieckiem, szwagier raz pracuje, raz nie - zale\u017cy jak ma zlecenia, siostra to samo stanowisko w hotelu. W mi\u0119dzyczasie dorobili si\u0119 kolejnego dziecka.\n\nW mi\u0119dzyczasie tak\u017ce niestety zmar\u0142 m\u00f3j tata. Od tego czasu moja mama jest kompletnie zduszona przez siostr\u0119 i jej rodzin\u0119. Robi im za sprz\u0105taczk\u0119, kuchark\u0119 i nia\u0144k\u0119. Traktuj\u0105 j\u0105 jak s\u0142u\u017ck\u0119. Unikam w\u0142a\u015bnie z tego powodu wizyt w domu rodzinnym.\nSzlag mnie trafia, jak na przyk\u0142ad siostra idzie do pracy na ca\u0142y weekend, szwagier jedzie na ryby i zostawiaj\u0105 mam\u0119 z ich dzieciakami. A szwagier potrafi jeszcze zadzwoni\u0107, \u017ce ju\u017c wraca i \u017ceby mama obiad grza\u0142a. I mama potrafi oderwa\u0107 si\u0119 od rozmowy ze mn\u0105 i lecie\u0107 do gar\u00f3w. \n\nMi powie, \u017cebym sobie sama herbat\u0119 zrobi\u0142a, bo w ko\u0144cu jestem u siebie, ale szwagrowi codziennie rano kaw\u0119 robi. Dzieciom siostry nie wolno nic powiedzie\u0107 w jej obecno\u015bci, bo zaraz si\u0119 mama mnie ruga, \u017ce to tylko dzieci. Raz jedyny przyjecha\u0142am z moim partnerem, aby przedstawi\u0107 go rodzinie. Po tej wizycie powiedzia\u0142am sobie, \u017ce nigdy wi\u0119cej. Moja rodzina niemal kompletnie ignorowa\u0142a mojego partnera, nawet nie wysilali si\u0119, aby nawi\u0105za\u0107 z nim jak\u0105kolwiek rozmow\u0119, t\u0142umacz\u0105c, \u017ce nie znaj\u0105 angielskiego. Po trzech dniach wyjechali\u015bmy, cho\u0107 mieli\u015bmy zosta\u0107 tydzie\u0144.\n\nOstatnio mama zapyta\u0142a czy mam zamiar wraca\u0107 do Polski. Odpowiedzia\u0142am zgodnie z prawd\u0105, \u017ce nie, uk\u0142adam sobie \u017cycie w Austrii. Mama stwierdzi\u0142a wi\u0119c, \u017ce chyba nie zrobi mi r\u00f3\u017cnicy je\u015bli dom z ziemi\u0105 przeka\u017ce tylko mojej siostrze, bo ja i tak mieszka\u0107 nie b\u0119d\u0119, a oni ju\u017c tu mieszkaj\u0105, dbaj\u0105, szkoda by by\u0142o sprzedawa\u0107, \u017ceby podzieli\u0107. Zatka\u0142o mnie na chwil\u0119, ale odpar\u0142am mamie, \u017ce kto m\u00f3wi o sprzeda\u017cy - siostra mo\u017ce mnie sp\u0142aci\u0107, a mo\u017ce ja te\u017c bym chcia\u0142a kiedy\u015b tam zamieszka\u0107 na emeryturze. \n\nMama powzdycha\u0142a, \u017ce to ci\u0119\u017cka decyzja, w ko\u0144cu wypali\u0142a mi, \u017ce uwa\u017ca, \u017ce tak b\u0119dzie sprawiedliwie, bo siostra z m\u0119\u017cem o dom dbaj\u0105, szwagier remontuje, ale koronnym argumentem by\u0142o to, \u017ce siostra jest na miejscu, pomaga i nie zostawi\u0142a jej samej, tak jak ja.\n\nZabola\u0142o bardzo. Ko\u0144cem ko\u0144c\u00f3w okazuje si\u0119, \u017ce siostra zas\u0142uguje na nagrod\u0119 za to, \u017ce nie mia\u0142a \u017cadnych ambicji i jeszcze wys\u0142uguje si\u0119 moj\u0105 mam\u0105. Ale jest. A ja mia\u0142am czelno\u015b\u0107 inaczej swoim \u017cyciem pokierowa\u0107. \n\nDzi\u0119ki, mamo.", "value_plus": ["\n\t\t\t163\t\t"], "value_total": ["(209"], "created_at": ["2022-12-05 21:15:47"], "sentiment": -0.3038928806781769},
{"text": "Wychowa\u0142am si\u0119 w mie\u015bcie, rodzin\u0119 dalsz\u0105 (ciotki, wujkowie, kuzynostwo) mam dosy\u0107 spor\u0105. By\u0107 mo\u017ce wiek jest istotny - nied\u0142ugo b\u0119d\u0119 si\u0119 musia\u0142a po\u017cegna\u0107 z moimi 20 latami, wi\u0119c lata 90' oraz wczesne 2000' pami\u0119tam dosy\u0107 dobrze. \nW domu si\u0119 nie przelewa\u0142o, ale jak ju\u017c by\u0142y dom\u00f3wki, to po swojsku, \u017carcia by\u0142o do\u015b\u0107, bo gospodarz zawsze dba\u0142 o to, \u017ceby go\u015bcie wcze\u015bnie nie zeszli z upojenia alkoholowego :) \nGo\u015bcie r\u00f3wnie\u017c przynosili swoje wynalazki kulinarne, a to sa\u0142atk\u0119, a to ciasto, bo wstyd z pustymi r\u0119kami i\u015b\u0107 w go\u015bci. Dla mnie jest to fajne podej\u015bcie, wzajemny szacunek i mi\u0142a atmosfera.\n\nA teraz wyobra\u017acie sobie, drodzy piekielni, m\u00f3j szok kulturowy, podczas pr\u00f3b asymilacji w UK. \nGospodarz zazwyczaj nie ugaszcza jedzeniem. Ostatnio posz\u0142am z lubym na urodziny do jego znajomego. Kole\u015b nawet wod\u0105 z kranu nie pocz\u0119stowa\u0142, a \u017carcie wzi\u0119li\u015bmy na wynos dla wszystkich, bo nikt si\u0119 do tego nie pali\u0142. \nPo sko\u0144czonej \"posiad\u00f3wce\" spali\u0142am buraka, bo alkohol, kt\u00f3ry sama kupi\u0142am, a nie zd\u0105\u017cy\u0142am otworzy\u0107, Luby spakowa\u0142 i zabra\u0142. Mo\u017ce wychowa\u0142am si\u0119 w troch\u0119 zbyt go\u015bcinnych stronach, ale u mnie jak si\u0119 co\u015b postawi\u0142o na st\u00f3\u0142, to by\u0142o prezentem dla gospodarzy. Co kraj to obyczaj...?", "value_plus": ["\n\t\t\t164\t\t"], "value_total": ["(174"], "created_at": ["2021-06-03 01:26:12"], "sentiment": -0.2978207468986511},
{"text": "Sytuacja sprzed dw\u00f3ch dni.\n\nPracuj\u0119 w zak\u0142adzie rolno-ogrodniczym w Anglii. Obecnie mamy w sprzeda\u017cy choinki r\u00f3\u017cnych rozmiar\u00f3w, oferujemy te\u017c dow\u00f3z. \n\nDwa dni temu na spokojnie ustawiam sobie ro\u015bliny i choinki na dostawy, obok w sklepie kole\u017canka obs\u0142uguje park\u0119 po osiemdziesi\u0105tce. Kupili oni \u015bredniej wielko\u015bci choink\u0119. Kole\u017canka poda\u0142a mi drzewko, \u017cebym je \"osiatkowa\u0142a\" (przepu\u015bci\u0142a przez 'tub\u0119' siatkuj\u0105c\u0105, dzi\u0119ki czemu ga\u0142\u0119zie \"sk\u0142adaj\u0105 si\u0119\" i mo\u017cna takie drzewko \u0142atwiej przewozi\u0107).\n\n\"Osiatkowa\u0142am\" ich choink\u0119, poda\u0142am facetowi, w mi\u0119dzyczasie jego \u017cona posz\u0142a po samoch\u00f3d. Facet stoi i czeka, a ja zaj\u0119\u0142am si\u0119 kolejnymi drzewkami. Gdy \"siatkowa\u0142am\" wyj\u0105tkowo \u0142adne i du\u017ce drzewko, dziadek zacz\u0105\u0142 si\u0119 bardzo interesowa\u0107, kto to kupi\u0142 i za ile. Odpowiedzia\u0142am, \u017ce to z dostaw\u0105 do klienta, po czym od\u0142o\u017cy\u0142am choink\u0119 na bok i posz\u0142am po kolejne. \n\nWracam, a drzewka nie ma... Dziadka i babci te\u017c nie ma, zosta\u0142a za to ich choinka. \nPowiem szczerze, \u017ce rozdar\u0142am si\u0119 jak przys\u0142owiowe stare prze\u015bcierad\u0142o, bo do g\u0142owy mi nie przysz\u0142o, \u017ce kto\u015b w bia\u0142y dzie\u0144, na \u015brodku zak\u0142adu, m\u00f3g\u0142 zajuma\u0107 choink\u0119! \nPrzylecia\u0142 szef i sprawdzili\u015bmy nagranie z kamery. Wida\u0107 na nim jak dziadzio wyczai\u0142 moment, gdy mnie nie by\u0142o, a kole\u017canka obs\u0142ugiwa\u0142a drugiego klienta, szybciutko rzuci\u0142 swoje drzewko, porwa\u0142 \"moje\" i za\u0142adowa\u0142 do baga\u017cnika. \n\nJeste\u015bmy do ty\u0142u o jakie\u015b \u00a3100 funt\u00f3w, ale dziadzio jeszcze nie wie, \u017ce na kamerce \u015blicznie uwieczni\u0142 si\u0119 jego numer rejestracyjny, a szef stwierdzi\u0142, \u017ce cho\u0107by ska\u0142y sra\u0142y, to nie popu\u015bci!", "value_plus": ["\n\t\t\t149\t\t"], "value_total": ["(149"], "created_at": ["2022-12-08 20:24:47"], "sentiment": -0.13887569308280945},
{"text": "Nawali\u0142o mi ogrzewanie. Nowy piec, nowa automatyka, ale nawali\u0142o - zdarza si\u0119. Za oknem mr\u00f3z, trzeba szybko ogarn\u0105\u0107 temat. Producent instalacji uzna\u0142 reklamacj\u0119, no ale za robocizn\u0119 instalatora, kt\u00f3ry zdemontuje zepsute, zamontuje sprawne, ustawi odpowiednio - musz\u0119 zap\u0142aci\u0107 ja. Trudno, co zrobi\u0107 trzeba p\u0142aci\u0107.\n\nKwota mala i niema\u0142a - fachowiec informuje o 500 z\u0142.\nA poniewa\u017c znam lepsze metody wydania tych pieni\u0119dzy ni\u017c na napraw\u0119 urz\u0105dzenia, kt\u00f3re jest na gwarancji, to tak sobie pomy\u015bla\u0142em - ubezpieczenie. Przecie\u017c po to si\u0119 je p\u0142aci, \u017ceby w takich okazjach skorzysta\u0107.\n\nOwszem, mog\u0119 skorzysta\u0107 (co potwierdzam na infolinii). Nawet nie musi ubezpieczyciel wzywa\u0107 fachowca - mog\u0119 skorzysta\u0107 z tego, co mi go poleci\u0142 producent. Tylko na koniec przes\u0142a\u0107 dow\u00f3d p\u0142atno\u015bci i mi zwr\u00f3c\u0105 \u015brodki.\n\nPan fachowiec swoje zrobi\u0142, przysz\u0142o do p\u0142atno\u015bci i wywi\u0105zuje si\u0119 taki dialog:\nFachowiec: To 500z\u0142, jak m\u00f3wi\u0142em\nJa, daj\u0105c pieni\u0105dze: Prosz\u0119. I faktur\u0119/paragon poprosz\u0119.\nFachowiec: Oj, to ja nie wiedzia\u0142em, \u017ce to tak. Nie umawiali\u015bmy si\u0119, \u017ce to z faktur\u0105. To tak to musz\u0119 powiedzie\u0107 750.\nJa (chocia\u017c uwielbiam te gadaniny): OK, rozumiem. Wci\u0105\u017c poprosz\u0119 faktur\u0119.\n\nZap\u0142aci\u0142em, faktura mia\u0142a przyj\u015b\u0107 mailem.\n\nGdzie piekielno\u015b\u0107?\nJe\u017celi jeszcze nie uwa\u017cacie, \u017ce te roboty bez faktury we wszelkiej ma\u015bci budowlance i us\u0142ugach nie s\u0105 piekielne, to id\u017amy dalej, bo nie koniec.\n\nDostaj\u0119 faktur\u0119. Kwota - 600. Pisz\u0119, \u017ce si\u0119 kwota nie zgadza. Zap\u0142aci\u0142em przecie\u017c 750.\nTelefon od Fachowca. \u017be przecie\u017c on m\u00f3wi\u0142, \u017ce bez faktury to 500, a z faktur\u0105 zap\u0142ac\u0119 750. Ale faktura musi by\u0107 na 600, bo przecie\u017c on musi z reszty zap\u0142aci\u0107 podatki.\n\nNa taki wyw\u00f3d d\u0142ugo zbiera\u0142em szcz\u0119k\u0119 z pod\u0142ogi. Po to p\u0142ac\u0119 750, \u017ceby na fakturze by\u0142o 750. \u017beby wykonawca po odliczeniu VAT, ZUS, US - mia\u0142 swoje 500, jakie pocz\u0105tkowo planowa\u0142 zarobi\u0107.\nAle wg Pana, skoro chcia\u0142em pe\u0142n\u0105 kwot\u0119 na fakturze, to ja go chc\u0119 oszuka\u0107 i przeze mnie on jest stratny.\n\nI powiem Wam, \u017ce a\u017c samemu mi si\u0119 g\u0142upio zrobi\u0142o, \u017ce mo\u017ce to rzeczywi\u015bcie ja, chc\u0105c po prostu dosta\u0107 potwierdzenie p\u0142atno\u015bci, \u017ale zrobi\u0142em? \u017be przeze mnie Pan nie zarobi\u0142, a straci\u0142?\n\nJa wiem, koszty ZUS, US, VAT, ale i sama energia, paliwo, gaz... Ale, kurde, jak ju\u017c kto\u015b (ja) p\u0142aci X, to na tyle oczekuj\u0119 dokumentu.\nA w og\u00f3le zaczynanie rozmowy na zasadzie: ja nie wiedzia\u0142em, \u017ce Pan chce faktur\u0119, bo tak to bym nie przyjecha\u0142, bo to si\u0119 nie op\u0142aca - to jakie\u015b irracjonalne jest.\nDo wszystkich dzia\u0142aj\u0105cych w ten spos\u00f3b - a sk\u0105d wiecie, \u017ce nie rozmawiacie w takim momencie np. z pracownikiem Urz\u0119du Skarbowego? Albo nawet z kim\u015b, kto potem \"uprzejmie doniesie\" do US? Bo w poczuciu bezkarno\u015bci takie osoby ju\u017c nawet nie tylko got\u00f3wk\u0105, bez \u015bladu, robi\u0105 interesy. Ale poszli z duchem czasu - i BLIK mo\u017ce by\u0107.", "value_plus": ["\n\t\t\t151\t\t"], "value_total": ["(161"], "created_at": ["2022-12-09 15:29:08"], "sentiment": -0.7813273072242737},
{"text": "Powiem szczerze, \u017ce ostatnimi czasy z r\u00f3\u017cnych przyczyn jestem cz\u0119sto poddenerwowana i zestresowana, st\u0105d pewnie moje zachowanie w poni\u017cszych sytuacjach.\n\nOd ok.10 lat je\u017cd\u017c\u0119 s\u0142u\u017cbowo po ca\u0142ym kraju i o ile na trasie standardowo - ci\u0119\u017car\u00f3wki blokuj\u0105ce lewy pas, dresy wyprzedzaj\u0105ce na wariata, g\u0142upki siadaj\u0105ce na zderzaku i migaj\u0105cy d\u0142ugimi - przesta\u0142am zwraca\u0107 uwag\u0119. Ale to co ostatnio dzieje si\u0119 w miastach doprowadza mnie do kur**cy. A poniewa\u017c, aby roz\u0142adowa\u0107 emocje zacz\u0119\u0142am tych ludzi po prostu opierd*la\u0107, ju\u017c wiem, \u017ce to nie wynik tego, \u017ce nie pomy\u015bleli czy nie zauwa\u017cyli, tylko g\u0142\u0119bokiego tumiwisizmu.\n\nWje\u017cd\u017cam na parking kompleksu handlowo-us\u0142ugowego. Sam parking to ju\u017c piekielno\u015b\u0107, bo jest zdecydowanie za ma\u0142y jak na ilo\u015b\u0107 lokali, do kt\u00f3rych jest przypisany. T\u0142oczno. Jad\u0119 sobie za jak\u0105\u015b pol\u00f3wk\u0119, wlek\u0105c\u0105 si\u0119 dos\u0142ownie 3km/h. Lewa zaj\u0119ta sznureczkiem aut czekaj\u0105cych na wyjazd z parkingu. Pol\u00f3weczka staje i stoi. Czekam chwil\u0119, potem tr\u0105bi\u0119. Nic si\u0119 nie dzieje. Wysiadam - przed autem pusto. Podchodz\u0119 do kierowcy, starszej kobity i pytam, co jest, czemu k*rwa stoi jak p*zda na \u015brodku. Aaaaa, no bo ona na m\u0119\u017ca czeka, bo m\u0105\u017c tu u lekarza jest, a nie ma miejsca, \u017ceby zaparkowa\u0107. No \u017cesz do jasnej ciasnej. Rusz kobiet\u0119 dupsko i nie blokuj ruchu. \n- A c\u00f3\u017c pani taka nerwowa, 5 min by pani\u0105 zbawi\u0142o?\n\nTak, durna babo, nie ka\u017cdy je\u017adzi sobie autem na spacerek po mie\u015bcie!\n\nInne miasto, inny dzie\u0144. Chc\u0119 skr\u0119ci\u0107 z g\u0142\u00f3wnej w prawo. A g*wno. Nie skr\u0119c\u0119, bo za skr\u0119tem na moim pasie stoi auto. Lewym nie mam jak omin\u0105\u0107, bo kolejka aut do w\u0142\u0105czenia si\u0119 do ruchu na g\u0142\u00f3wnej. Lito\u015bciwie kierowcy z lewego zrobili miejsce i wjecha\u0142am. Kurna. Zatrzyma\u0142am si\u0119 na chwil\u0119 i pytam go\u015bcia czy wie, \u017ce blokuje pas ruchu.\n- No wiem, ale co, ja tu tylko na chwil\u0119 stan\u0105\u0142em. \n\nBo\u017ce, miej nas w swojej opiece.\n\nInnym razem - kobieta wyje\u017cd\u017ca mi z prawej podporz\u0105dkowanej. Daje na maxa po heblach i unikam zderzenia. Babsko ucieka, ale pechowo za chwil\u0119 trafia na czerwone \u015bwiat\u0142o, korzystam z okazji i pytam czy prawo jazdy z chips\u00f3w ma, bo w\u0142a\u015bnie wymusi\u0142a w bardzo niebezpieczny spos\u00f3b pierwsze\u0144stwo.\n\n- Ty mnie nie pouczaj, ja jestem st\u0105d to mam pierwsze\u0144stwo!\n\nRemont. Kawa\u0142ek jednego wy\u0142\u0105czony z ruchu i utworzony obok prowizoryczny przejazd klepisko. Facet przede mn\u0105 sygnalizuje, \u017ce b\u0119dzie skr\u0119ca\u0142 w\u0142a\u015bnie tam. No, ale nie skr\u0119ca. Tylko stoi. Dodam, \u017ce znaki do\u015b\u0107 wyra\u017anie wskazuj\u0105, \u017ce nale\u017cy przejecha\u0107 przez klepisko. Drugi pas ciurkiem zaj\u0119ty. Wysiadam, m\u00f3wi\u0119 do go\u015bcia p\u00f3ki co uprzejmie, \u017ce musi przejecha\u0107 przez klepisko.\n- Paaaani, ja se podwozia nie b\u0119d\u0119 niszczy\u0142. \nNo wybaczcie, ale by\u0142o tam \u017cadnych wyboj\u00f3w - nawierzchnia g\u0142adsza ni\u017c na jednej drodze gminnej. No, ale przecie\u017c pan nie po to ma suva, \u017ceby go skala\u0107 dotkni\u0119ciem czego\u015b innego ni\u017c asfalt.\n\nPrzepraszam, jestem naprawd\u0119 z\u0142a, sfrustrowana. Mam czasem do przejechania dziennie 500km. Goni\u0105 mnie terminy. Wiem, \u017ce nikogo nie musi to obchodzi\u0107, ale po prostu codziennie po kilka razy spotykam si\u0119 bezmy\u015blno\u015bci\u0105, tumiwisizmem i bezczelno\u015bci\u0105 innych kierowc\u00f3w. \n\nPozdrawiam, \u017cycz\u0119 spokojnej jazdy i jak najmniej spotka\u0144 z nieodpowiedzialnymi kierowcami.", "value_plus": ["\n\t\t\t188\t\t"], "value_total": ["(208"], "created_at": ["2022-12-06 20:13:32"], "sentiment": -0.5071446299552917},
{"text": "Nie spodziewa\u0142abym si\u0119, \u017ce piosenka \u015bwi\u0105teczna mo\u017ce sprawi\u0107, \u017ce stan\u0119 si\u0119 persona non grata w biurze.\n\nPracuj\u0119 w biurze z kilkoma innymi osobami. Stosunki mam z wi\u0119kszo\u015bci\u0105 wsp\u00f3\u0142pracownik\u00f3w jako takie - z nikim si\u0119 nie przyja\u017ani\u0119, ale powiedzmy, \u017ce z wi\u0119kszo\u015bci\u0105 si\u0119 lubi\u0119 (tak bez zb\u0119dnych czu\u0142o\u015bci powiedzmy).\n\nW biurze zawsze leci jedna i ta sama stacja radiowa. Ni mnie to zi\u0119bi ni grzeje - koledzy lubi\u0105 jak co\u015b tam brz\u0119czy, ja niekoniecznie, ale nie przeszkadza mi to. No, mo\u017ce lekko irytuj\u0105ce jest to, \u017ce stacja puszcza w k\u00f3\u0142ko 5 piosenek na krzy\u017c i to niekoniecznie w moim gu\u015bcie, ale ok.\n\nZ pocz\u0105tkiem grudnia jakie\u015b 7-8 razy dziennie leci pewna \u015bwi\u0105teczna piosenka pewnej \"divy\". Wyj\u0105tkowo irytuj\u0105ca dla mnie nuta, ale jeszcze bardziej irytuj\u0105ce jest, \u017ce za ka\u017cdym razem moimi koledzy odwalaj\u0105 ten sam show i zaczynaj\u0105 do piosenki \u015bpiewa\u0107 i ta\u0144czy\u0107. No dobra, da si\u0119 prze\u017cy\u0107. Ostatnio zacz\u0119li mnie wci\u0105ga\u0107 do tej w\u0105tpliwej zabawy, ale kilkakrotnie odm\u00f3wi\u0142am, a\u017c zacz\u0119li naciska\u0107:\n\"Ale czemu nie? No za\u015bpiewaj z nami\"\n\"Ale ty si\u0119 nie umiesz bawi\u0107\"\n\"No dawaj, zr\u00f3b troch\u0119 \u015bwi\u0105tecznego nastroju\"\n\nW ko\u0144cu powiedzia\u0142am, \u017ce do\u015b\u0107 - powiedzia\u0142am raz, drugi i trzeci, \u017ce nie, dzi\u0119kuj\u0119, i tak ju\u017c do\u015b\u0107 irytuj\u0105ce jest dla mnie to, \u017ce kilka razy dziennie oni odstawiaj\u0105 ten ma\u0142pi teatr, a piosenka jest jak mnie po prostu irytuj\u0105ca, szczeg\u00f3lnie w takiej cz\u0119stotliwo\u015bci.\n\nI tak sta\u0142am si\u0119 biurowym grinchem. Teraz jak leci rzeczona piosenka s\u0142ysz\u0119:\n\"No i ju\u017c nawet si\u0119 nie pobawimy, bo komu\u015b przeszkadza\"\n\"Ale cudna piosenka, a niekt\u00f3rzy gustu nie maj\u0105\"\n\"Niekt\u00f3rzy przed \u015bwi\u0119tami powinni si\u0119 w domu zamkn\u0105\u0107\"\n\nI to wszystko w ekipie ludzi wydawa\u0142oby doros\u0142ych, inteligentnych, wykszta\u0142conych.", "value_plus": ["\n\t\t\t146\t\t"], "value_total": ["(166"], "created_at": ["2022-12-09 12:46:10"], "sentiment": -0.12629076838493347},
{"text": "Kr\u00f3tko i tre\u015bciwie. \nM\u00f3j ch\u0142opak chcia\u0142 pojecha\u0107 ze mn\u0105 na romantyczny weekend w g\u00f3rach. Nie mog\u0142am, wi\u0119c zaprosi\u0142 kogo\u015b innego. Swoj\u0105 by\u0142\u0105 kochank\u0119. Kochank\u0119, kt\u00f3ra chcia\u0142a czego\u015b wi\u0119cej, a on j\u0105 zostawi\u0142 dla mnie. On wierzy jej, kiedy ona twierdzi, \u017ce nie szuka \u017cadnego zwi\u0105zku. Na moje sprzeciwy ch\u0142opak reaguje gniewem, bo nie ufam mu i grozi, \u017ce mnie zostawi je\u015bli b\u0119d\u0119 go tak ogranicza\u0142a. M\u00f3wi te\u017c, \u017ce zawsze mog\u0119 jecha\u0107 z nimi. Tak, zamierzaj\u0105 nocowa\u0107 w jednym pokoju. Uwa\u017ca te\u017c, \u017ce sytuacja jest z jego strony ca\u0142kowicie zdrowa i normalna, poniewa\u017c pojecha\u0142by ze mn\u0105, ale nie chcia\u0142am, a inni znajomi te\u017c nie mogli.", "value_plus": ["\n\t\t\t192\t\t"], "value_total": ["(204"], "created_at": ["2022-09-23 19:36:10"], "sentiment": -0.26700136065483093},
{"text": "Historia o cwanym \u015blusarzu.\n\nPracuj\u0119 w Policji.\nZasz\u0142a konieczno\u015b\u0107 dostania si\u0119 do lokalu, w kt\u00f3rym znajdowa\u0142y si\u0119 nielegalne automaty do gier. Lokal zamkni\u0119ty, ale wiadomo, \u017ce kto\u015b jest w \u015brodku. Po dotarciu do w\u0142a\u015bciciela lokalu przedstawiamy dwie opcje - albo wchodzimy si\u0142owo albo w\u0142a\u015bciciele organizuj\u0105 \u015blusarza, kt\u00f3ry bez wi\u0119kszych szk\u00f3d otworzy drzwi. W\u0142a\u015bciciele wybrali drug\u0105 opcj\u0119 i zadzwonili po \u015blusarza. Gdy osoba b\u0119d\u0105ca w \u015brodku lokalu zobaczy\u0142a, \u017ce ten zabiera si\u0119 do rozwiercania zamka, sama otworzy\u0142a drzwi od wewn\u0105trz. \u015alusarz wr\u00f3ci\u0142 do siebie, a my wykonujemy swoje dalsze czynno\u015bci. \n\nW pewnym momencie przychodz\u0105 w\u0142a\u015bciciele i dopytuj\u0105 jak dosz\u0142o do otwarcia drzwi, skoro zamki ca\u0142e. Odparli\u015bmy zgodnie z prawd\u0105, \u017ce \u015blusarz nic nie robi\u0142, bo drzwi otworzono kluczami od wewn\u0105trz. I wtedy pan w\u0142a\u015bciciel m\u00f3wi - a ten sku...syn wzi\u0105\u0142 ode mnie 500 z\u0142 za us\u0142ug\u0119 i jeszcze faktur\u0119 wystawi\u0142... \nNadmieni\u0107 trzeba \u017ce \u015blusarz mia\u0142 sw\u00f3j zak\u0142ad naprzeciwko lokalu, kt\u00f3ry otwierali\u015bmy.", "value_plus": ["\n\t\t\t149\t\t"], "value_total": ["(169"], "created_at": ["2022-12-10 15:38:30"], "sentiment": -0.8616754412651062},
{"text": "Gwa\u0142t jest sam w sobie tragedi\u0105, a jego konsekwencje w postaci ci\u0105\u017cy dodatkowo niszcz\u0105 psychik\u0119. Jest to temat trudny i dziel\u0105cy spo\u0142ecze\u0144stwo. Zazwyczaj wed\u0142ug os\u00f3b kt\u00f3re o gwa\u0142tach tylko s\u0142ysz\u0105 lub czytaj\u0105 nie jest to nic takiego, ot zdarzy\u0142o si\u0119 a kobieta ma urodzi\u0107 cho\u0107by nie wiem co. \n\nNie o aborcji jednak napisze ale o innej stronie mojej tragedii. Piekielne by\u0142o to co mnie spotka\u0142o, bierno\u015b\u0107 matki przyzwyczajonej do przemocy i w ko\u0144cu konsekwencje przez kt\u00f3re uwa\u017cam \u017ce m\u00f3j oprawca jest nie tylko pedofilem ale i morderc\u0105.\n \nNie wiem kiedy zgwa\u0142cono mnie pierwszy raz. Poni\u017cej wieku przedszkolnego nic nie pami\u0119tam. Tak wiem \u017ce z wczesnego dzieci\u0144stwa og\u00f3lnie niewiele si\u0119 pami\u0119ta, ale moje dzieci\u0144stwo \nprzypomina ser z dziurami. Czarnymi dziurami czyli tym co wypar\u0142am. Czasem tak sobie my\u015bl\u0119 je\u015bli to co pami\u0119tam jest straszne to jak straszne musi by\u0107 to co moja psychika wypar\u0142a.\n \nGwa\u0142cono mnie regularnie bez \u015bwiadk\u00f3w a moim najwi\u0119kszym zmartwieniem by\u0142o to \u017ceby matka si\u0119 nie dowiedzia\u0142a. Dlaczego? Bo wed\u0142ug dzieci\u0119cego rozumowania serce jej p\u0119knie a ja musz\u0119 j\u0105 chroni\u0107. Tak, musz\u0119 bo ona te\u017c by\u0142a ofiar\u0105 przemocy a ja to widzia\u0142am i jej by\u0142o mi \u017cal, nie siebie. Po latach dowiedzia\u0142am si\u0119 \u017ce wiedzia\u0142a i wtedy to mi serce p\u0119k\u0142o. \n\nMatka pracowa\u0142a od \u015bwitu do nocy bo tylko ona nas  utrzymywa\u0142a,  a \u017ce jej nie by\u0142o w pobli\u017cu, to potw\u00f3r mia\u0142 pole do popisu. Potem cz\u0119sto ucieka\u0142am z domu w godzinach jej nieobecno\u015bci. Zdarza\u0142o mi si\u0119 odsypia\u0107 nocne awantury w stogu siana \u017ceby tylko ludzie nie widzieli. Gorzej by\u0142o w zimie ucieka\u0142am do lasu. Lata mija\u0142y zacz\u0119\u0142am si\u0119 broni\u0107 bo mia\u0142am ju\u017c na tyle si\u0142y, spa\u0142am z no\u017cem pod poduszk\u0105. Gwa\u0142ty si\u0119 sko\u0144czy\u0142y zosta\u0142a tylko przemoc psychiczna. \n\nW tamtych czasach nie by\u0142o internetu nawet nie wiedzia\u0142am, \u017ce kto\u015b takim osobom jak ja mo\u017ce pom\u00f3c. Po latach posz\u0142am na terapi\u0119, za\u0142o\u017cy\u0142am rodzin\u0119 i gdy mog\u0142oby si\u0119 wydawa\u0107 \u017ce ten horror si\u0119 sko\u0144czy\u0142 on wr\u00f3ci\u0142 i zniszczy\u0142 mnie na nowo. Okaza\u0142o si\u0119 \u017ce moje kobiece narz\u0105dy zosta\u0142y uszkodzone  przez co nie mog\u0119 donosi\u0107 ci\u0105\u017cy i dlatego te\u017c przypuszczam, \u017ce musiano si\u0119 nade mn\u0105 zn\u0119ca\u0107 du\u017co wcze\u015bniej ni\u017c w wieku przedszkolnym. \n\nPo stracie pierwszej ci\u0105\u017cy lekarze powiedzieli \u017ce si\u0119 zdarza i nie szuka si\u0119 przyczyn. By\u0142am w takim szoku \u017ce nawet nie by\u0142am w stanie sama ich szuka\u0107. Po kolejnych ju\u017c mnie zdiagnozowano, pr\u00f3bowano leczy\u0107 bo przecie\u017c musi si\u0119 uda\u0107. Tak bardzo pragn\u0119\u0142am dziecka \u017ce chcia\u0142am w to wierzy\u0107. Niestety tragedia goni\u0142a tragedi\u0119. Znalaz\u0142am na w\u0142asn\u0105 r\u0119k\u0119 lekarza kt\u00f3ry kilkoma operacjami niestety nie bez powik\u0142a\u0144 posk\u0142ada\u0142 mnie do kupy.\nMoje male\u0144stwo w\u0142a\u015bnie \u015bpi a jego lekki oddech jest dla mnie jak najpi\u0119kniejsza muzyka. My\u015bla\u0142am \u017ce nie b\u0119d\u0119 p\u0142aka\u0107, ale poduszka ju\u017c ca\u0142a mokra. Odno\u015bnie aborcji nie jestem jej zwolenniczk\u0105, za moje dziecko w ogie\u0144 bym wskoczy\u0142a ale wiem, \u017ce nic w \u017cyciu nie jest tylko czarne albo bia\u0142e.\n\nZ matk\u0105 przez lata nie mia\u0142am kontaktu, gdy jej kiedy\u015b powiedzia\u0142am co mnie boli stwierdzi\u0142a \u017ce o co mi chodzi jak przecie\u017c mnie mnie wychowa\u0142a bo mia\u0142am co je\u015b\u0107 i mog\u0142am do szko\u0142y chodzi\u0107.", "value_plus": ["\n\t\t\t205\t\t"], "value_total": ["(229"], "created_at": ["2022-11-23 05:23:06"], "sentiment": -0.31955060362815857}
]